# 1. HANE
## GÖRME DUYUSU

İnsanlar sizi nasıl görüyor ve algılıyor?

İnsanların sizi nasıl gördüğünü ve algıladığını anlatan bu hane, kişilik hanesidir. Genellikle dış dünyaya yansıtılan kişilik budur ve kişiliğin dıştan görünüşünün ana hatlarını oluşturur. Bir İnsanla ilk karşılaştığımızda, "Ne kadar hoş bir insan" ya da "oldukça sessiz birisi" dediğimizde algıladığımız şey işte bu kişiliktir.

1. hanedeki rakam ile ifade edilen Görme Duyunuz, sizin dış dünya ile kurduğunuz iletişimdeki ilk aracınızdır.

Görme duyunuz aracılığıyla karşınızdaki insanı, yapay tavırlarının ya da makyajının ötesinde görebilirsiniz. Bir insanla ilk kez karşılaştığımızda, karşılıklı olarak eski bir oyunu oynamaya başlarız. Görme duyunuzla, ilk başta size yabancı gelen insanın görüntüsünü yakalarsınız. Gözleriniz, karşınızdaki insan ile ilgili görüntüleri tarayarak onun düşman mı yoksa dost mu olduğuna karar vermeye çalışır. Eğer bir tehdit ile karşı karşıya olmadığınıza karar verirseniz, o zaman bedeniniz biraz daha rahatlar ve gözlerinizle karşınızdaki insanı taramayı sürdürürsünüz. Görüntü bir kez kabul edildiğinde, görme duyunuz ilginizi çeken bir diğer şeye yönelir.

İlginç bir şekilde, gözleriniz gördüklerinizin yalnızca yüzde yirmisine odaklanır ve yeni bilginin yaklaşık olarak bu kadarlık bir kısmını kaydeder. Geri kalanı, görüntünün yüzde seksenini belirler ama onun üzerine odaklanmaz. Zaman zaman asıl hareket, gözün kaydetmediği bu yüzde seksenlik bölümde olur. İşte diğer insanlar tarafından bu şekilde yanıltılırsınız; yüzde yirmilik bölüme dikkatinizi yönlendirirken, yüzde seksenlik bölüm farkında olmadan gördüğünüz bölümdür.

Bu, son derece ilginç bir durumdur. Çoğu insan, ilk izlenimden bahsetmektedir ancak, ilk izlenim yanıltıcı olabilmektedir. Sizi iyi tanımayan insanlar genellikle ilk hanenizde bulunan rakamın zayıf yanlarını görme eğilimindeyken, sizi tanıyan insanlar bu rakamın güçlü yanlarını da görebilmektedirler. Bu nedenle, genellikle tanıştığımız insanın olumlu özelliklerinden çok olumsuz özelliklerine odaklanma eğiliminde oluruz. Ayrıca 1. hanedeki rakam bizim dışarıdan nasıl göründüğümüzü anlatırken, 6. hanede bulunan rakam kendimiz hakkında neler düşündüğümüzü anlatmaktadır. Dışarıdan algılandığımız kişilik ile gerçekte olduğumuzu düşündüğümüz kişilik arasındaki fark çoğu zaman insanlarla kurduğumuz iletişimde ciddi sorunlar yaratabilmektedir. Bu nedenle, insanlar ile aranızda daha iyi bir iletişim kurabilmek için Kaderin Pin Kodu'nu kendi yararınıza kullanabilirsiniz. 
