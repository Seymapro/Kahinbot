## 7. HANE

### 3 Rakamı

Yedinci hanede bulunan 3 rakamı, beklenmedik durumlarla karşılaşıldığında hemen o durumu düzenlemeye girişen bir kişiliği anlatmaktadır.

Beklenmedik durumlara karşı her zaman hazırlıklısınızdır. Bu nedenle soğukkanlılığınızı yitirmezsiniz. Ancak bir an önce durumu kendi anladığınız anlamda düzenleme İhtiyacı duyarsınız. Eğer bunu yapma olanağınız yoksa o zaman kendinizi çok rahatsız ve asabi hisseder, bir anda sertleşmeye başlayabilirsiniz.

Önceden haberiniz olmadan sahneye çıkıp yüzlerce kişinin önünde şarkı söylemeniz istendiğinde kendinizi hemen toparlar ve çevreyi araştırmaya başlarsınız. Bir an önce, tam olarak nasıl bir durumla karşı karşıya olduğunuzu anlamanız gerekmektedir. Çok hızlı ve organize bir zihniniz vardır ama kendi başınıza kaldığınızda yeterince etkin olabilir misiniz?

Sahnede olmaktan hoşlanmazsınız. Toparlanıp, kendi hızınızda ilerleme ihtiyacı duyarsınız. Var olan durumu rahatsız edici bulur ve biraz mutsuz olursunuz. Fakat bunu yapmak durumunda kaldığınız için elinizden gelenin en iyisi için çabalarsınız.

Hemen orkestrayı ve koroyu düzenlemeye girişirsiniz. Mutlaka sizin tonunuza uygun bir şekilde çalmaları gerekmektedir. Eğer işleri bir düzene koyacaksanız o zaman çevrenizdeki insanların mesajlarınızı net bir şekilde anlamaları gerektiğini düşünürsünüz. Tıpkı bir generali andırırsınız: uzlaşmaz ve disiplinli. İlk başta izleyiciler arasında sessizlik olacaktır. Varlığınızın etkisi altında kalıp yüzünüzdeki ifadeden biraz ürkeceklerdir. Çünkü keskin ve sert bir görünüşünüz vardır. Gözleriniz, durumun değerlendirmesini yaparken belli bir noktaya odaklanmıştır. Adeta bir savaşa girişmeye hazırlanıyor gibisinizdir.

Kendinizi hazır hissettiğinizde elinize mikrofonu alır, orkestraya dönerek başlamalarını işaret edersiniz. Bir noktaya odaklanır ve ardından şarkınızı söylemeye başlarsınız. Şarkının büyük bir bölümünde gözleriniz kapalı olur ama kalbinizden söylersiniz. Orada bulunmaktan memnun olmasanız da son notayı söylediğinizde bir alkış kopar. İşinizi iyi yaptığınızı ve dinleyicilerin üzerinde iyi bir etki bıraktığınızı anlarsınız. Bravo!

Bir süreliğine işin sorumluluğu size bırakılmıştır ve siz de işi planlandığınız şekilde yerine getirmişsinizdir. Bir savaşa girişilmiş ve en az zayiatla kazanılmıştır.

Görevinizi tamamladığınızda geriye çekilir, kalabalığı selamlar, arkanızı döner ve adeta koşarcasına sahneden inersiniz. 
