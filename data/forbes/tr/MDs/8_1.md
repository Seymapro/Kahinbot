# 8. HANE

## 1 Rakamı

Sekizinci hanedeki 1 rakamı, liderlik etme, yol gösterme ve sahnede olma fırsatının sizi canlandırdığını ve harekete geçirdiğini anlatmaktadır.

Siz doğal bir amigosunuz. Sesinizi duyurmak amacıyla yükseltmekte hiçbir sorun yaşamazsınız. İletişim becerilerinizi kullanabildiğiniz durumlarda kendinizi rahat hissedersiniz.

Büyük bir güvenle çevrenizdeki kalabalığa gülümsersiniz. Mutlaka fark edilirsiniz. Fark edildiğinizi anladığınızda bunu bir işaret olarak kabul eder ve insanları yüreklendirmeye girişirsiniz. Taraftarları iletişim yeteneğinizle hayran bırakırsınız. Siz eşsiz ve özgün birisi olarak kendine güvenin temsilcisisiniz, tabii ki en iyi performansınızı sergilersiniz. Bu, sesinizi duyurmak için harika bir fırsattır ve siz de bundan sonuna kadar yararlanırsınız. Kalabalığı yüreklendirdikçe canlanırsınız ve çevrenizdeki insanlar da sizin komutlarınıza karşılık verirler. Sesinizin gücü ile insanları büyüler, herkesin üzerinde olağanüstü bir izlenim bırakırsınız. Bir güven havası yaratırsınız ve insanlar, bunu yaparken keyif aldığınıza inanırlar.

Taraftarlar sizin amigoluğunuza kendilerini kaptırmışlardır ve siz ise, rolünüzü büyük bir ihtişamla tamamlayıp onları içten bir şekilde selamarken gülümsersiniz. Topluluk da gösterinizden sizin kadar zevk almaktadır. Cazibe merkezi olarak sahip olduğunuz tüm etkiyi kullanmaktasınızdır çünkü siz insanlara liderlik ederken ve onları harekete geçirirken kendinizi çok canlı hissedersiniz. Yaratıcılığınız sayesinde bulduğunuz sloganlarla topluluğu coşturur, ellerinizi havaya kaldırır kalabalığa tempo tutturursunuz. Siz tekrar selam verirken, binlerce kişi gök gürültüsünü andıran bir sesle sizi alkışlar ve destekler. Kalabalığı selamlayarak sahneyi terk edersiniz. Artık size tapıyorlardır. Hayatınızın en müthiş heyecanını yaşamaktasınızdır. Girişiminiz başarılı olmuş, seyirci sizi takdir etmiş ve onaylamıştır. O an için dünyanın ayaklarınızın altında olduğunu hisseder ve bu deneyimin her anından büyük bir keyif alırsınız. 
