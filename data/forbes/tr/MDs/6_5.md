## 6. HANE
### 5 Rakamı

Altıncı hanedeki 5 rakamı, kendini zeki, analitik, asi ve bir şeyleri değiştirmekten çekinmeyen bir insan olarak tanımlar. 

Zihniniz asla durmaz ve dinlenmez. Sürekli ve tekrarlayan bir şekilde bilgi ve veri peşinde koşar ve her detayın analizini yaparsınız. İhtiyaç duyduğunuz yanıtlara ulaşıncaya kadar senaryo üzerine senaryo üretmeyi sürdürürsünüz. Bilgilerin tümünü derleyip sınıflandırdığınızda, bir sonraki konuya geçersiniz.

Bir insan size bir soru sorduğunda, zihninizde o soru ile ilgili başka sorular doğmaya başlar. Beyninizdeki veri bankasını araştırıp oradan bir yanıt bulmaya çalışır ve yaratıcılığınız sayesinde insanları şaşırtan dahiyane fikirlerle ortaya çıkarsınız. Bununla birlikte sıra dışı zihninizle her zaman takdir görmeyebilirsiniz çünkü aklınızdaki fikirleri aktarırken, insanların akıllarının karışmasına neden olabilirsiniz.

Zihniniz o kadar hızlıdır ki bir anda ortaya eğlenceli ve zekice laflar atabilirsiniz. Siz komik bir insansınız. Düşünmeksizin konuştuğunuzda sarf ettiğiniz hatalı sözler için sık sık özür dilersiniz oysa insanlar sempatiyle gülerler.

Zihinsel meydan okumaları çok seversiniz ve bir bilgisayarın başına oturup programın nasıl işlediğini keşfeder; hatta onu kendiniz yeni baştan yazmaya bile kalkışabilirsiniz. Elbette kendinizi bir yerde oturmaya ikna edebildiğiniz sürece. Çünkü her an hareket edebilme özgürlüğüne sahip olmanız gerekir.

Bağlanmaktan ve kendinizi kısıtlanmış hissetmekten hiç hoşlanmazsınız. Bu durum, kendinizi oldukça daralmış ve baskılanmış hissetmenize neden olabilir ve bedeli ne olursa olsun özgür kalmak istersiniz. Rüzgarın saçlarınızda oynaştığını hissetmek ve herhangi bir şekilde kısıtlanmamak sizin için çok önemlidir.

Fikir üretmekte ve iletişim konusunda mükemmelsinizdir. Bununla birlikte çoğu zaman odaklanamayacak kadar hızlısınızdır. Gerçek bir asisinizdir ve buna engel olamazsınız. İşleri kendi bildiğiniz şekilde yapmak istersiniz.

Rekabete bayılırsınız. Matematik ve bilimin çoğu alanında başarılı olabilirsiniz çünkü problem çözmekten çok hoşlanırsınız. Herhangi bir problem zihniniz için bir meydan okumadır; özellikle de zihninizi bir diğer insanın zihniyle yarıştırdığınız zamanlarda.

Hayattaki en büyük meydan okuma, meydan okumanın kendisidir ve siz, sadece meydan okumuş olmak için bile meydan okuyabilirsiniz. Durum ne kadar tehlikeli ve riskli olursa olsun şansınızı denersiniz.

Yalnızca eğlence olsun diye inanılmaz derecede ilginç öyküler yaratabilirsiniz. Gazeteci, yazar ya da mucit olmaktan büyük bir keyif alabilirsiniz.

Heyecana bayılır ve sürekli olarak hareket halinde olmak istersiniz. Seyahat etmekten büyük bir zevk alırsınız. Son derece huzursuz ve yerinde duramayan bir ruhunuz vardır ve harekete geçmek için büyük bir heves duyarsınız. Az dostunuz vardır ama inanılmaz derecede çok insan tanırsınız.

Asi olmak ve bir şeyleri değiştirmek size zevk verir. Yeterince zeki olduğunuz için, her zaman asiliğinize bir neden bulabilirsiniz. Fakat çoğu zaman yalnızca asilik yapmış olmak için asilik yaptığınızın farkında mısınız? Bu, hayatınızda pek çok önemli fırsatı yitirmenize neden olabilir. Elbette siz değişimden korkmadığınız için bundan çekinmezsiniz ama eğer asiliğinizi denetleyebilirseniz hayatta çok daha başarılı olabilirsiniz. 
