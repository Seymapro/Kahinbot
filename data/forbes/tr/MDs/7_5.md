# 7. HANE

## 5 Rakamı

Yedinci hanede bulunan 5 rakamı, beklenmedik durumlarla karşılaşıldığında strese kapılan bir kişiliği anlatır.

İçinde bulunduğunuz durumla başa çıkabilmek için şaka yapar ve zekanızı kullanırsınız. Eğer kendinizi kontrol altına almayı başanrsanız, beklenmedik durumlarda sezgileriniz ve zihniniz en üst seviyede işler. Bu sayede içinde bulunduğunuz duruma son derece yaratıcı çözümler geliştirebilirsiniz.

Eğer belli rutinlere zorlanırsanız konuşmanız mekanik bir hal alır. Gevşeyip, zihninizin özgürce hareket etmesine izin verdiğinizde son derece başarılı olursunuz. Adeta kelimeler, suyun yüzeyine fırlayan toplar gibi zihninizden fırlayıp ağzınızdan dökülürler. Hatta bazen ağzınızdan çıkan bilginin orijinalliğine kendiniz bile şaşırabilirsiniz.

Hiç beklenmedik bir şekilde kendinizi sahnede bulduğunuzda önce strese kapılabilir hatta panik olabilirsiniz. Kaçacak hiç bir yer yoktur ve burası, bulunmak isteyeceğiniz son yerdir. Sizi nelerin beklediğini bilmeseniz de, bir iki şaka ile ortadaki gerilimi azaltmanın akıllıca bir şey olduğunu düşünürsünüz.

Kendinizi tuzağa düşmüş gibi hissederek bu durumdan kurtulmak için bir çözüm bulmaya çalışırsınız. Şakalar yapar ve orada olmamak için ricalarda bulunursunuz. Kalabalıkta kıpırdanmalar olmaktadır ve köşeye sıkıştığınızı hisseder, şarkıyı söylemekten başka bir şansınız olmadığını fark edersiniz.

Bir kaç hatalı başlangıç denemesinden sonra kendinizi bulunduğunuz ortama uydurup, adrenalini hissedersiniz ve bildiğiniz en iyi şarkıcının mimiklerini taklit etmeye başlarsınız. İnsanlar ayağa kalkıp coşkuyla sizi alkışlarlar.

Görevinizi başarıyla tamamlamanın mutluluğuyla seyircilere esprili bir şekilde teşekkür ederek sahneden inersiniz. 
