## 5. HANE

### 1 Rakamı

Beşinci hanedeki 1 rakamının dersi, kişinin kendine güvenmeyi öğrenmesiyle ilgilidir.

Egonuz ve kendinize güveniniz en çok dikkat etmeniz gereken yanınızdır. Kendinize güveninizi yitirdiğinizde Pin Kodunuzda bulunan ve sizi eşsiz bir hale getiren potansiyelleri yeterince iyi bir şekilde kullanamazsınız. Zayıf yanlarınızın etkisiyle hareket ederseniz, başkalarına karşı saldırgan bir tutum sergileyebilirsiniz.

Kavgacı ve sürekli olarak bir şeylerden yakınan bir insana dönüşebilir, tembel görünür ve kendinizi derin bir umutsuzluğun içinde bulabilirsiniz. Ayrıca bu hanedeki 1 rakamı, aşırı emredici, ego sorunları yaşayan ve kibirli davranışlara, acelecilik ve telaşa, sabırsızlığa ve acımasızlığa da neden olabilir. Bu durum, kendi değerinizi takdir etmeniz konusunda iyi değildir.

Kendinizi daha canlı hissetmeyi ve kendinize güven duymayı öğrenmeniz gerekmektedir. İletişim yeteneğiniz oldukça gelişkin olduğu için, kişiliğinizi kelimeleriniz aracılığıyla daha olumlu ve mutlu bir şekilde yansıtmayı öğrenmelisiniz.

Dönüşüm yıllarında yeni bir başlangıca zorlanırsınız. Bu başlangıç sizin için akıl karıştırıcı olabilir ve kendinizi bir belirsizliğin içinde bulabilirsiniz. Böyle bir durum ile karşı karşıya kaldığınızda aşırı baskıcı, talepkar ya da kendinize güveninizi yitirmiş bir hale gelebilirsiniz. Doğru başlangıçları yapabilmek için yeteneklerinize güvenmelisiniz. 

Doğru liderlik, tutkulardan arınmayı ve egonun baskısından kurtulmayı gerektirir. Eğer saygı görmek istiyorsanız saygı duymayı öğrenmelisiniz. Alkışlanma ve saygı görme beklentisinden uzaklaşıp mütevazi olmayı öğrenin. Egonuzdan kurtularak en doğru eylemin 

ve anlayışın ne olduğunu bulun. Bunun için çevrenizdeki insanlardan yardım alın. Yardım almak, liderliğinize zarar vermez.

Doğal bir lider potansiyeliniz olmasına rağmen bu konudaki becerilerinizi kullanmayı ve doğru iletişim kurmayı öğrenmelisiniz. Çünkü liderlik, aynı zamanda insanların düşüncelerine saygı duymayı ve onlarla işbirliği yapmayı da içerir. Bilgilenip doğru eylemlerde bulunduğunuzda, herhangi bir talepte bulunmanıza gerek kalmadan takdir görecek ve bir lider olarak kabul edileceksiniz. 
