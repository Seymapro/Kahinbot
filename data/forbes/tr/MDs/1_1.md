## 1. HANE

### 1 Rakamı

Birinci hanedeki 1 rakamı, dışa dönük, sosyal ve lider bir kişiliği anlatmaktadır.

1 rakamı olarak saygı uyandıran güçlü bir yüzünüz vardır. Herhangi bir ortama girdiğinizde dikkat çekersiniz.

Hoş bir gülümsemeniz vardır ve insanlara karşı genellikle sosyal ve açık davranırsınız. Konuşurken kendinize güvenirsiniz ve kelimelerinizi öyle özenli bir şekilde seçersiniz ki bu, üzerinde konuştuğunuz konuya olan hakimiyetinizi gösterir ve herkesin size saygı ve hayranlık duymasını sağlarsınız.

1 rakamının gelişkin zihinsel beceriyle başkalarını etkileme yeteneği kuvvetlidir.

Çoğu zaman çevrenizde insanlar olur ve siz de sürekli olarak onlarla sohbet edersiniz. Aynı zamanda fiziksel teması önemli bulursunuz; karşınızdaki insanın koluna ya da omzuna, onu rahatlatacak şekilde nazikçe dokunmayı seversiniz. Ona doğru eğilir ve ilgilendiğiniz tek insan olduğu güvencesini verirsiniz. Geçmişinizdeki insanlarla olan iletişiminizi korumaya özen gösterirsiniz; bu sayede her zaman hayatlarında bulunduğunuzu bilirler.

Her zaman saygı uyandırır ve saygı elde edersiniz ve eğer bunu doğru bir şekilde kullanmayı başarırsanız hayatınızda büyük başarılara imza atabilirsiniz. Size karşı hatalı davranan insanları affedersiniz; elbette af dilemeye istekli olmaları şartıyla.

Kişiliğiniz, bir liderin kişiliğidir; kendinizin patron olduğuna inanırsınız. İnsanlar size baktıklarında, varlığınızla onları ele geçirirsiniz; tarzınıza ve yaşam biçiminize saygı duyarlar. İnsanlar, karşınızda olduklarında kendilerini mütevazı hissederler ve sizinle konuşurken sözlerinize dikkat ederler. Sizi bir partide ya da arkadaş toplantılarında, çevrenize toplanmış çok sayıda insanla konuşup onları eğlendirirken görmek alışıldık bir durumdur. Hatalı bir davranışınız sonucu size olan saygılarını yitirmeleri, derin bir bunalıma girmenize ve kendinizi değersiz hissetmenize neden olabilir.

1 rakamı olarak, eğer yeterince takdir edilmez ve kendinizi umutsuz hissederseniz, etkinliğiniz azalır. Kendinize güveninizi yitirmeye başlarsınız; bu durumda hayatınız çekilmez hale gelir. Çaba sarf etmeye değecek bir şey olmadığını düşünebilirsiniz. Üzgün ve tembel bir hale gelirsiniz ve sahip olduğunuz yaratıcılık bir anda yok olur. Eğer birisi tarafından eleştirirseniz kendinizi reddedilmiş ve öfkeli hissedersiniz. Her şeyi, yana eleştiriyi, otoritenize karşı doğrudan bir saldırı olarak algılayabilirsiniz. Bu durumda kendinizi değersiz hisseder ve talepkâr olursunuz. Buna karşın diğerleri sizin efendilik tasladığınızı, gürültücü ve kibirli olduğunuzu söyleseler de yeniden saygı kazanmayı bir şekilde başarırsınız. Ancak bu egoist tavırlarınız çevrenizdeki insanları güçsüzleştirebilir ve başınızı döndüren bir güç duygusuyla yanlış yönlendirilebilirsiniz. Bu durumda, egonuz denetimden çıkar ve aşın güç gösteren, korkutucu bir insana dönüşebilirsiniz.

Kendinize güveninizi yeniden kazanmaya çalışırken öfke padamaları yaşayabilirsiniz. Eğer dikkat çekmek için böyle bir yöntem kullanmayı tercih ederseniz bu durumda, başkalarının sizi ne şekilde algıladıklarının farkında olmadan zorbaca tavırlar geliştirebilirsiniz. İnsanlar sizden korkup emirlerinizi yerine getireceklerdir fakat bunun nedeni size saygı duymaları değil zaman zaman bir diktatör gibi davranmanızdır. Bilmediğiniz bir şey var: egonuz tümüyle devrede olacak ve her şeye gücünüzün yettiğini hissedeceksiniz, ta ki emir verdikleriniz birer ikişer ortadan kayboluncaya kadar. Böyle bir durumla karşılaştığınızda çılgına dönecek ve insanlara avaz avaz bağıracaksınız. Belli bir sürenin sonunda ise egonuz gevşeyecek ve kendinizi bunalımda hissedeceksiniz. Bu durumda kendinizi mutlu edecek ve sakinleştirecek bir şeylere ihtiyaç duyarsınız.

Kendine güvenini yitirmiş ve mutsuz görünen bir 1 insanının, yeniden gülümsemesi ve kendini iyi hissetmesi için egosunun biraz okşanması yeterlidir.

Doğanız gereği, hava kadar hafifsiniz. Hayatınız iyi olduğunda gurur ve hevesle coşarsınız. Diğer insanlar bu durumu, kendine güven dolu bir asalet ve otorite şeklinde algılarlar.

En iyi sonucu elde etmek için, üzerinde çalıştığınız projeye büyük bir enerji harcarsınız; kendi fikirlerinizi net bir şekilde ifade eder ve insanların bunlara uymalarını sağlarsınız. İnsanlar size iltifat ettiklerinde ışık saçar ve memnuniyetinizi gösterirsiniz ama eğer bu övgülerinin içten olmadığını fark ederseniz size patronluk taslandığını düşünür ve hemen onlardan uzaklaşırsınız.

Sizin için her zaman, hayatta yapılması gereken seçimler vardır. Bu seçimler, 1 rakamı olarak dış dünyaya yansıttığınız şeylerde görülebilir. Gücünüz, egonuzdan gelir. Kendinizi kontrol etmeyi ve zayıflara yardımcı olmayı seversiniz.

Doğuştan sahip olduğunuz kendinizi denetleyebilme ve kendinize güvenme becerilerinizi kullanın. Diğer insanları biraz övün ama sahte yağcılıklara ve övgülere yenilmeyin. Kendinizi mutsuz hissettiğinizde zayıflıklarınız açığa çıkmaya başlar. Bu durumda duygusal patlamalar yaşayabilir, huysuzlaşabilir, tembelleşebilir ve kendinizi umutsuz hissedebilirsiniz. Bir anda huysuzlaşmanız, aksileşmeniz ve insanları kırmanız o kadar kolaydır ki... Bunu ortadan kaldırmanın en iyi yolu, kendinize duyduğunuz güvenin azalmamasını sağlamanızdır. İletişim becerilerinizi kötüye kullanmayın: düşmanca, gürültücü ve çenebaz olmak yerine sevimli olmaya gayret edin.

Zaman zaman fazla iddiacı, dediğim dedik, hoşgörüsüz ve liderlik talebindeki bir insan olarak algılanabilirsiniz. İnsanlara liderlik yaparken, biraz daha az talepkâr, biraz daha neşeli ve hoşgörülü olursanız, o zaman ilişkilerinizi daha kolay yürütebilirsiniz.

O nedenle etkileyici gülümsemenizi ve sahip olduğunuz doğal liderlik becerilerinizle birleşmiş başkalarını etkileme gücünüzü kullanın. Bu sayede çevrenizdeki insanların neşeli bir hale geldiklerini ve sizi izlemeye hevesli olduklarını gördüğünüzde doğru yolda olduğunuzu anlayacaksınız. 
