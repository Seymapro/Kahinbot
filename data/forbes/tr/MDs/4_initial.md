## 4. HANE 
### KOKU DUYUSU

iş yapma biçiminiz

Yaşamınızdaki değişimleri nasıl değerlendirip yönettiğinizi, iş yapma biçiminizi, kısaca yaşamı nasıl deneyimlediğinizi anlatan bu hane yaşam döngüsü hanesidir.

Koku alma duyusunun gelişmişliğini doğumdan itibaren gözlemleyebiliriz. Bebekler, annelerini bu duyu aracılığıyla tanırlar. Koku duyunuz, parmak iziniz kadar size özgüdür ve çalışmayı asla bırakmaz. Her zaman uyanık ve son derece etkilidir. Uykudayken bile koku alma duyusu, kokulardaki değişimleri bir şekilde algılamayı sürdürür. Örneğin, yangın gibi bir tehlikede önce koku duyusu hisseder ve diğer duyuları uyandırır.

Koku alma duyusunu duyma duyusu, ardından dokunma, görme ve tatma duyusu izler.

Dördüncü hanedeki rakam sizin, ilk üç hanedeki rakamlarınızı ve bunlara ek olarak sekizinci hanenizde bulunan rakamı kullanarak iş yapma biçiminizi, bir işe nasıl yaklaştığınızı ya da o işten nasıl uzaklaştığınızı anlatır.

Ayrıca, belli aralıklarla tekrarlanan, yaşam döngüleriniz sırasında oluşan sorunlu ya da değişim yaratma potansiyeli bulunan zamanların tespit edilmesini sağlar. Bu zamanlar tespit edilip, o dönemde Pin Kodunuz doğru yönetildiğinde sorunların ortadan kaldırılması ve başarının yakalanması çok daha kolay olacaktır.

Şimdi, yaşama ne şekilde yaklaştığınızı anlayabilmek için bu hanede bulunan rakamınızı okuyun.

130
