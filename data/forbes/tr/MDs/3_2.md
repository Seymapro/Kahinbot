# 3. HANE
## 2 Rakamı

Üçüncü hanedeki 2 rakamı, dünyadaki sorunların insanların yeterince şefkatli olmamalarından, birbirlerini yeterince sevmemelerinden ve birbirlerine yardımcı olmamalarından kaynaklandığını düşünür ve bu sorunların şefkatli yaklaşımlarla çözülebileceğine inanır.

2 insanı olarak siz de çevresindeki kişileri koruyup kolladığınız, beslediğiniz, ihtiyacı olanları desteklediğiniz, ailenize ve sevdiklerinize özen gösterdiğiniz zaman yaşamdan daha fazla tat alırsınız.

Nazik, yumuşak ve sınırsızca karşınızdakinin yardımına koşmak ve onları yönlendirmek sizin için çok önemlidir. Tükenmez şefkatiniz herkesin dikkatini çeker ve insanlar yaralarının sarılması için hemen sizin yanınıza gelirler. Onları sabırla dinler ve avutursunuz. Ancak zaman zaman karşınızdaki insanların sorunlarına fazla kaptırıp kendinize zarar verebilirsiniz. Bu nedenle yardımlarınızın bir sınırının olması gerektiğini unutmamalısınız.

Hayır için yapılan işler sizin için çok değerlidir ve sık sık kendinizi hayır işlerinde bulabilirsiniz. Herkesin yardımına koşan bir insan olmanıza karşın kendiniz yardım kabul etmekte çok zorlanırsınız. Ancak, almanın da vermek kadar önemli olduğunu unutmamalısınız.

Ailenize, arkadaşlarınıza ve doğal olarak da ilişkilerinize çok önem verirsiniz. Sevdiklerinizi koruma ihtiyacıyla kara günler için mutlaka bir köşede birikim oluşturmaya çalışır ve geleceğinizi garanti altına almak istersiniz. Ayrılıklar sizin için çok yıpratıcı olduğundan elinizden gelen çabayı göstererek ilişkilerinizi korumaya çalışırsınız.

Korkularınıza dikkat edin. Sevdiklerinizi korumak amacıyla aşırı baskıcı bir hale gelebilirsiniz. Sevdiklerinizin kendi ayakları üzerinde durmalarına ve kendi hayatlarını yaşamalarına izin vermek onlar için yapabileceğiniz en önemli destektir. Bu tutum, aynı zamanda kendinizi yıpratmanızı da engelleyecektir.

İnsanları beslemek sizin için çok önemli olduğundan gıda alanında oldukça başarılı olabilirsiniz. Elbette hangi işi seçeceğiniz pin kodunuzun tüm hanelerindeki rakamlar tarafından belirlenmektedir. Örneğin eğer rakamlarınız spor için uygunsa çok iyi bir savunma oyuncusu olabilirsiniz. 
