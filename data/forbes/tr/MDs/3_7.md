## 3. HANE
### 7 Rakamı

Üçüncü hanedeki 7 rakamı, dünyadaki sorunların ortadan kaldırılması için şefkatin ve bilgeliğin geliştirilmesi ve sanata öncelik verilmesi gerektiğine, bununla birlikte insanların özel yaşamlarına özen gösterilmesi gerektiğine de inanır.

Yaşam ile ilgili tat anlayışınız son derece basittir: Daima içsel bir huzur ve ruhunuzun rahatça hareket edebileceği bir sakinlikle yaşamın daha derin anlamını ararsınız. Yaşam yolunuzun özünü belirleyen şey evrenin genişliği ve derinliğidir.

Yaşamın gizemlerini keşfetmek için sürekli bir yolculuk içindesinizdir. Sizin için evrensel enerjiyi çekmenin tek yolu sakinlik ve huzurdur. Bu sakinlik düzeyine ulaşmak için sessizleşmeniz gerekir. Bu nedenle insanları kendinizden uzak tutan bir aura yayar ve adeta çevrenize görünmez duvarlar örersiniz. Duygularınızı ait oldukları yerde, zihninizin derinliklerinde tutarsınız. Sırlarınızı yalnızca, bu görünmez duvarlarda delik açmayı başarabilenlerle paylaşır; onlara tüm sıcaklığınızı sunarsınız.

İnançlı bir insan olmasanız da insanın ruhu ve evren arasındaki ruhsal bağlantının sırlarını keşfetmek için içsel bir arayışınız vardır. Yanıt arayışı içinde kitaplara para ve zaman harcarsınız. Bu araştırmanız ruhsallığı, melekleri, perileri, medyumlarla yapılan seansları ve tapınakları da içerir. Mistikler ve rahipler dikkatinizi çeker ve dini kuramlardan da hoşlanabilirsiniz.

İçsel huzurdan ve kendi özet alanınızın sakinliğinden hoşlanırsınız. Budist felsefe size uygun olabilir; sizin ruhunuzun derinliklerine hitap edebilir. Her şey bir yana, Budist felsefenin kendisi kadar yumuşaksınız.

Dünyayı mükemmelleştirmeye ihtiyaç duyarsınız ama bu görev size olanaksız görünür. Çevrenize bakar ve dünyadaki üzüntüyü, acıyı ve olumsuz etkileri görür, bunun üzerine görünmez duvarlarınızın ardındaki güvenli alanınıza çekilirsiniz. Fakat kendinize yaşamın devam ettiğini hatırlatarak mükemmel dünyanızı kurma çabanızı da sürdürürsünüz.

Kendinizi büyük bir ağırbaşlılıkla taşırsınız ve bu durum çevrenizdeki insanlar tarafından, adeta kendinizi dünyanın geri kalanından yalıtmak istiyormuşsunuz gibi algılanır. Dünya o kadar kusurlu bir yerdir ki, elinizden geldiğince oradan uzak durmaya çalışırsınız.

Sonu gelmeyen mükemmelliyetçiliğiniz zaman zaman bunalıma girmenize neden olur ve sizi, çevrenizdeki dünyanın trajedilerine ve zararlarına açık hale getirir. Duygularınızı ifade edebilmek için sanata ihtiyaç duyarsınız. Sizin için sanat eserleri, ister müzik, ister resim isterse edebiyat olsun, mükemmelliğe ulaşmak için gösterilen çabayı ifade eder.

Gelecek korkunuz vardır ve sık sık endişe krizlerine kapılırsınız. Kendinizi yalnız hissetme ve korkmanın neden olduğu güvensizlik duygunuzu, banka hesabınızı şişirerek ortadan kaldırmaya çalışırsınız. Bu güvenlik arayışı, eğer doğru kullanılırsa, varlık edinmenize neden olur. Para kazandıkça daha fazla kazanmak istersiniz ama güvenliğiniz tıpkı sırtınızda bir kambur gibi kalır. Maddi varlık size güvenlik duygusu verse de aslında paraya o kadar da aldırmazsınız. Paranın tek amacı size rahatlık ve güven sağlamaktır.

Yaşamı denetleme biçiminiz mükemmel bir sanatçı, muhasebeci, hesap uzmanı, müzisyen, dekoratör, mimar veya girişimci olmanızı sağlayabilir. İster bir sanatçı, hesap uzmanı, muhasebeci, müzisyen, dekoratör, mimar, isterseniz serbest meslekte çalışıyor olun kesinlikle mahremiyetinize çok önem verir ve insanların bu ihtiyacınıza saygı duymalarını beklersiniz. Eğer birisi size efendilik taslayarak çevrenizde dolaşırsa bir anda patlayabilirsiniz. Gelecek ile ilgili planlarınızı insanlarla tartışmaz, zamanı geldiğinde uygulamaya başlarsınız.

İşleri kendi bildiğiniz tarzda ve tek başınıza yapmak istersiniz. Finans ve para konusunda başarılı olabilirsiniz. Titiz ve ayrıntılara özen gösteren bir yapınız vardır ve yaptığınız işlerin mükemmel olmasını istersiniz. Bu da, seçtiğiniz meslekte çok başarılı olmanızı sağlar.

Mahremiyetinizden çok hoşlanan bir insansınız. Çok güçlü sezgileriniz ve zengin bir hayal gücünüz vardır. Zengin hayal gücünüzü ifade etmenin en iyi yollarından bir tanesi sanat olduğu için sanatın her alanında büyük bir başarı gösterebilirsiniz. Aynı zamanda ruhsallık ve felsefe de başarılı olabileceğiniz diğer alanlardan bazılarıdır. Evrenin gizemleri konusundaki merakınız, ruhsal alanlarda ilerlemenize yardımcı olabilir. Şifa konusu sizi her zaman kendinize çeker ve tıbbın pek çok alanında, özellikle de psikolojide çok başarılı olabilirsiniz. 
