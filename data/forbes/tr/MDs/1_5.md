# 1. HANE

## S Rakamı

Birinci hanedeki 5 rakamı, içe dönük, zeki, entelektüel, asi, meraklı, dikkatli ve icat etme becerisi bulunan bir kişiliği tanımlamaktadır.

Gözlerinizin içine bakarak, "evet" demeniz istendiğinde, içgüdüsel olarak "hayır" dersiniz. Aslında amacınız "hayır" demek değildir. Yeni veya ani bir durumla karşılaştığınızda, zihinsel olarak ayrıntıları incelemek istediğinizden, ilk anda hayır demek evet demekten daha kolay gelir.

İnsanlar sizinle tanıştıkları anda son derece zeki ve sıra dışı bir insan olduğunuzu düşünürler. Keskin yüz hatlarınız ve insanın içine işleyen bakışlarınız hemen dikkat çeker. İçe dönük bir enerjiniz olsa da kişilik olarak dışa dönüksünüzdür. Bu da, zihninizin sürekli meşgul olduğu anlamına gelmektedir. İnsanlarla ilişkiye geçmekten hoşlanırsınız ama yalnızlığınıza da çok değer verirsiniz. Zihinsel uğraşlar sizi kendine çeker.

İnsanlara şaka yapmaktan çok hoşlanırsınız. Ama mizah duygunuzu anlayamadıkları zaman kendi şakalarınıza kendiniz gülersiniz. Yine de dikkatli olun; diliniz keskindir. İnsanlar kolayca sözlerinizin yıpratıcı, keskin ve iğneleyici olduğunu düşünebilirler. Bu nedenle söylediklerinizin doğru olduğunu düşünseniz de bazen insanları kırabileceğinizi göz ardı etmeyin. Eğer bir insanın hata yaptığını görürseniz, hemen ayağa kalkar ve bunun bir hata olduğunu söylersiniz. Elbette gösterdiğiniz bu hızlı tepkilen her zaman hoşlanılmaz. Kimse mükemmel değildir; siz de öyle.

Tam bir adrenalin bağımlısısınız ve heyecana bayılırsınız. Bu durum, hızlı kararların alınması gereken iş dünyasında son derece etkili olabilir. Ayrıca, sporu seversiniz; yapmasanız bile izlemekten keyif lirsiniz.

Huzursuz bir ruhunuz var çünkü siz, gerçek bir çingenesiniz. Sürekli hareket halinde olmaktan ve seyahat etmekten çok hoşlanırsınız.

Gergin enerjinizi sürekli olarak denetlemeniz gerekmektedir. Aşırı heyecanlanıp tepkiselleşebilirsiniz ve bu da baskı altında bulunduğunuzda iyi sonuçlar doğurmaz. Değişken ve tepkisel davranmamaya dikkat edin.

Yaratıcı ve analitik bir zihniniz var ve herhangi bir problemin çözümüne hızla ulaşabilirsiniz. Sezgiselliğinizle evrenden bilgi çekebilirsiniz. Strateji kurma konusunda akıl almaz bir beceriniz bulunduğu için bu yeteneğinizi doğru kullanmalısınız. Karşılaştığınız herhangi bir problem, zekanız için bir tür meydan okumadır; özellikle de zihninizi bir başka insanın zihni ile yarıştıyorsanız.

İnanılmaz bir iletişimcisiniz. Pek çok insan tanırsınız. Yabancılar, sizin için henüz tanımadığınız arkadaşlardır.

Ayrıntılar söz konusu olduğunda gerçek anlamda takıntılı bir insana dönüşebilirsiniz. Belli bir konuyu aşırı titiz bir şekilde inceleyerek asıl meseleyi gözden kaçırabilirsiniz. Ayrıntılara dikkatinizi aşırı yönlendirmeniz diğerlerinin canını sıkabilir. Duygularınızla iletişime geçin ve her şeyi ölümüne analiz etmekten vazgeçin. Bunun için eğer insanlara soru sorar ve onları dinlemeyi öğrenirseniz ilişkileriniz çok daha başarılı olacaktır. Mutlaka, stresinizi kontrol altına almayı öğrenmelisiniz. Böylece hayatınız çok daha rahat ve huzurlu olacaktır 
