### 3. HANE
### 4 Rakamı

Üçüncü hanedeki 4 rakamı, dünyadaki sorunların ortadan kaldırılması için olayların ardındaki gerçeklerin gün ışığına çıkarılmaları gerektiğine inanan, aynı zamanda devrim yanlısı ve değişimden asla korkmayan bir bakış açısını ifade etmektedir.

Siz, meraklı, kaşif, öğrenmekten hoşlanan, birden fazla işe yetenekli ve sorgulayıcı bir zihne sahipsiniz.

Yaşam ile ilgili tat anlayışınız o kadar çeşitlidir ki, dünyanın her yanına yayılsanız bile gerçekte ne istediğinizi bilemezsiniz. Zihniniz sürekli olarak yaşamın ve çevrenizdeki insanların etkisi altındadır. 

Ayaklarınızın nerede yere basacağını bilemezsiniz; bu dünyadaki en yaratıcı zihinlerden bir tanesisiniz. Kelimenin gerçek anlamında bir dedektifsiniz ve insanların dürüstlüğünü korumak için yaratılmışsınız: algılarınızın saptayabildiği küçük ayrıntıları yakalar ve dünyanın yaratıcı yanını anlayana kadar bu bilmeceyi incelersiniz.

İnsanların kendilerini mutlu hissetmelerinden çok hoşlanırsınız. Keskin bir mizah anlayışınız vardır ve bu mizah anlayışınız sık sık yanlış anlaşılır.

Farkında olmadan bilgi toplarsınız ve bu konuda başarılı olmak için insanlarla akıl oyunları oynarsınız. Bu oyunlar masum olabilir ama bazen sının aşarsınız ve insanlar sizin işlerinize burnunuzu soktuğunuzu düşünebilirler. Biraz fazla bireysel davranır ve insanların araştırmalarınıza itiraz etmelerine aldırmazsınız. Onlardan, ihtiyaç duyduğunuz tüm bilgiyi alıncaya kadar durmazsınız. Diğer insanların size karşı biraz tahammülsüz olmalarına neden olabilir ama yine de araştırmanızı bırakmazsınız. Amacınız başkalarının hayatına burnunuzu sokmak değildir; öğrenmek istediğiniz, her şeyin nasıl işlediğidir.

Bilgi edinme yöntemleriniz inanılmazdır. Sorular, sorular ve daha fazla sorular; istediğiniz tek şey, insanların kendilerini keşfetmelerine yardımcı olmaktır ama bazen biraz aşırı meraklı bulunursunuz.

Araştırmalarınız sırasında konunun en derinine iner, oldukça utandırıcı ve araştırıcı sorular sorabilirsiniz. Kısacası, patavatsız davranabilirsiniz. Bakış açınızın, insanların inanmasını istediğiniz şeyi değil, gerçekleri yansıttığına emin olmalısınız. Yalnızca ne yapacaklarını anlamak için lafları insanların ağızlarına tıkamak konusunda esrarengiz bir beceriniz vardır, akılları karıştırmayı ve şaşırtmayı seversiniz.

Olayların görünüşüne kanmaz, var olan şeyleri, daha iyi bir seçenek bulunup bulunmadığını görmek için bir kez daha düzenlersiniz. Yani bir şeyi okur, ardından onu yeniden yazar ve biraz daha düzenlemeyi sürdürürsünüz. Sizin için hiçbir şey göründüğü gibi değildir; eğer öyleyse bile değişecektir. Basit bir şekilde, son sözü sizin söylemeniz gerekmektedir. Bu, çileden çıkarıcı olabilir ama bir konuşma sırasında her tür bilgiyi çekip çıkarırsınız. Konuyu enine boyuna tartışır ve şeytanın avukatını oynamayı çok seversiniz. Zaman zaman bir projenin raydan çıkmasına neden olabilirsiniz ama genellikle diğer insanlar size, gizli kapaklı bir takım niyetlerin açığa çıkmasını sağladığınız için teşekkür edeceklerdir.

Bir şeylerin yerini değiştirme huyunuza engel olamazsınız: duvardaki resimlerin yeri, mobilyalar ve ofisiniz... Değişime ihtiyaç duyarsınız. Zaman zaman sıra dışı yaklaşımlarınız ve bir şeyleri değiştirme huyunuzla çevrenizdekileri rahatsız edebilirsiniz. Fakat siz bir olayın iki yanını da görmek isteyen bir insan olduğunuz için bunu yapmadan duramazsınız.

Doğal merakınız ve sürekli olarak mekan değiştirme ihtiyacınız turizm alanında da başarılı olmanızı sağlayabilir. İşte bu nedenle seyahat etmekten hoşlanır ve başkaları için de seyahat tasarlamaktan çok zevk alırsınız.

Hemen her konuda bilginiz vardır. Her şeyden biraz anlarsınız. Birden fazla işle uğraşabilir, yine birden fazla alanda yetenek geliştirebilirsiniz. İnsanları da bir konuda harekete geçmeleri için cesaretlendirmekte üzerinize yoktur.

Gelişmiş sorgulama yeteneğinizle pek çok konuda bilgi almak sizin için çocuk oyuncağıdır. Büyük olasılıkla aranız elektronik araçlar ve teknolojiyle de oldukça iyi olduğundan internet, cep telefonu gibi araçları kendi araştırmalarınızda bolca kullanabiliyorsunuzdur. Ancak bir işi yaparken hızla sonuca ulaşmadan önce insanlarla konuşmayı, onlardan bilgi almayı ve onları bilgilendirmeyi öğrenirseniz iş dünyasında çok daha başarılı olabilirsiniz. 
