## 7. HANE
### 9 Rakamı

Yedinci hanede bulunan 9 rakamı, beklenmedik bir duruma, o anki ruh haline göre tepki veren bir kişiliği anlatmaktadır.

1'den 8'e kadar olan bütün rakamların verdiği tepkileri verebilme yeteneğiniz bulunmaktadır. Asıl mesele hangi yeteneğinizi ne zaman kullanacağınızdır. Eğer sakinseniz ve kendinize güvenirseniz beklenmedik durum ile başa çıkmak için en uygun tepkiyi verirsiniz ama sakin değilseniz tepkilerinizi önceden belirleyemezsiniz. Dışarıya çıkıp oyun oynamak ve ruh durumunuza bağlı olarak hayatın tadını çıkarmak istersiniz.

Yaşamda ilerlemek için sezgilerinize güvenirsiniz. Çoğu zaman bir hayal dünyasında yaşarsınız. Bazen bulutların üzerinde dolaşır bazense en derin denizlerin maviliğinde kaybolursunuz.

Gerçek bir hayalci olabilirsiniz. Bu konuda yapılabilecek bir şey yoktur. Hayal ettiğiniz şeyin tam olarak ne olduğunu bilmezsiniz ama karşılaştığınızda tanıyacağınızdan eminsinizdir. Bir andan diğerine doğru yaşarsınız ve her gün sizin için yeni bir maceradır.

Önceden haberiniz olmadan kendinizi sahnede bulduğunuzda, neler olup bittiğine dair en küçük bir fikriniz olmadığı için kendinizi biraz heyecanlı hissedersiniz. Yaptığınız şey tıpkı bir oyun oynamak gibi gelir ve içinde sürpriz bulunan ya da eğlenceliymiş gibi görünen her duruma bayılırsınız.

Parlak bir ışık vardır ve insanlar tezahürat etmektedirler. Aklınız karışır. Burada ne işinizin olduğunu düşünürsünüz.

Zihniniz büyük bir hızla çalışır ve çevrenize bakınırsınız. Seyirciler sakinleşirler. Yanınızdaki siyah takım elbiseli adam seyircilere sizin şarkı söyleyeceğinizi anons etmektedir. İtiraz etmek istersiniz ama müzik başlar. Ellerinizi havaya kaldırır ve bağırırsınız: "Dur!" Eğer bunu yapmanız gerekiyorsa önce hazırlanmanız gerekmektedir.

Belli bir poz takınır ve ardından orkestra şefine başınızla işaret verirsiniz. Başlamaya hazırsınızdır ve en iyi şarkınızı söyleyeceksinizdir. Her şey bir yana bu erdemli bir amacı olan bir oyuncudur. Şarkı söylemeyi bitirdiğinizde siz de seyircilerle birlikte coşkuyla alkışlarsınız çünkü siz tıpkı bir çocuk gibi, oynadığınız oyundan seyircilerden daha fazla keyif almışsınızdır ve bu hazla sahneden inersiniz. 
