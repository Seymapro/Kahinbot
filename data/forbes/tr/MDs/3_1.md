## 3. HANE 
### 1 Rakamı

Üçüncü hanedeki 1 rakamı, dünyadaki sorunların büyük bir kısmının yeterince iyi liderler olmamasından kaynaklandığını düşünen hatta bilge kralların yönetimde olmaları gerektiğine dair güçlü inancı olan bir kişiliği anlatır.

Gerçek bir lider olma potansiyeliniz var. Elbette bunun için bilgeleşmeyi ve insanların düşüncelerine önem vermeyi öğrenmeniz gerekiyor. Tüm liderlerin bilge danışmanlara ihtiyacı vardır; sizin de öyle. Eğer çevrenizdeki insanların ihtiyaçlarını doğru belirler, onların düşüncelerine önem verir ve kendinize duyduğunuz güvenin eksilmesine izin vermezseniz çok başarılı bir lider olabilirsiniz.

Hedefleriniz son derece net ve basittir; zirveye ulaşmayı istersiniz. Bunu varlığınızın derinliklerinde hissedersiniz. Başarıya duyduğunuz arzuyu asla reddedemezsiniz. Bu nedenle insanların sizi, liderleri olarak kabul etmeye hazır olmaları gerekir.

Yaşamınız iyi olduğunda gurur ve hevese coşarsınız. İnsanların da bu durumun farkında olmaları ve dünyadaki yerinizi anlamaları gerekir. Yaşam ile ilgili tat duyunuz, yüce gönüllü, bağışlayıcı, sosyal ve açık olmanızı sağlar. Çevrenizdeki insanların, sizin kendinize olan güveni görmeleri ve size saygı duymaları önemlidir. 

Geleceğe odaklanmış bir insan olduğunuz için sürekli olarak plan yapar, geleceğinizi garanti altına almak istersiniz. Geçmişinizdeki insanlarla bağlantılarınızı korumaya çalışır, aile ve arkadaşlarınıza çok önem verirsiniz.

Geçmişinizdeki insanlarla ilişkilerinizi sürdürmeyi ve onlara her zaman ortalıkta olduğunuzu belirtmeyi seversiniz. Kontrolün sizde olması gerekir; enerjinizin tamamını elinizdeki projeye büyük bir hevesle adarken, zayıflara yardım etmeyi ihmal etmezsiniz. En iyi sonucu elde etmeye çalışırsınız çünkü sizin için yeterince iyi olan tek şey zirvede olmaktır. Yönlendiren tavırlarınızla yaşamınızda mutlaka zirveye doğru ilerlersiniz.

Otoriteyi ele geçirdiğinizde çok iyi iş çıkarırsınız çünkü herhangi bir şüphe hissetmeden iş verebilir ya da sorumluluk paylaşabilirsiniz. Eğer insanlar size karşı bir hata yaparsa onları kolayca affedersiniz.

Eğer kabul görmezseniz, gerçekliğinizin zemini sarsılır, kendinizi zayıf ve güçsüz hissedersiniz. Bu da umutsuzluk krizlerine kapılmanıza, etkisiz olmanıza ve kendinizi çaresiz hissetmenize neden olabilir. Bu durumda hayat, dayanılmaz bir hal alır. Zirvede olmamak sizin için büyük bir üzüntü kaynağıdır. Tüm yaratıcılığınız bir anda buhar olup uçar.

Eleştirildiğiniz zaman, kendinizi reddedilmiş ve öfkeli hissedersiniz. Size göre eleştiri, bir anlamda otoritenize saldırı anlamına gelmektedir. Bununla birlikte kendinizi değersiz hissetmeyi reddeder, başkalarının üzerinde otoritenizi daha güçlü gösterir ve kontrolü ele geçirmek için zorbalaşabilirsiniz.

Kibirli olmayın. Egoistliğinizle çevrenizdekileri güçten düşürür ve güç duygusunun aklınızı başınızdan almasına izin verirsiniz.

Gururunuz ve kendinize duyduğunuz güven en kolay yara alan yanınızdır. Eğer güveninizi yitirmemeyi başarırsanız çok başarılı bir lider olabilirsiniz. Yöneticilik sizin için son derece uygun bir meslektir. 

Konuşmalarınızdaki canlı hava ve liderlik, karşınızdaki insan tarafından algılanır. Sağduyulu bir insansınızdır ve bir iş yapılırken iyi bir planın olmamasından ya da uçan düşüncelerden hoşlanmazsınız. Kısa vadeli çözümler sizi rahatsız eder. Çözümlerin uzun vadeli olmaları gerekir. 

İyi bir eğitim yardımıyla hayatta oldukça ilerleyebilirsiniz. Herhangi bir işe giriştiğinizde lider tavırlarınız hemen dikkat çeker. İnsanlar size güven duyup, sizin yönetiminiz altında çalışmaktan hoşlanabilirler. İşleri kendi bildiğiniz tarzda yapmayı seversiniz. Kendi patronunuz olmaktan hoşlanır ve bağımsızlığınızı kazanmak istersiniz. Bu nedenle de her zaman kendi küçük krallığınızı kurmak ya da en azından kendi işinizi yapmak istersiniz. 
