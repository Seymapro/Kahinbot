## 3. HANE
### 5 Rakamı

Üçüncü hanedeki 5 rakamı, dünyadaki sorunların önemli nedenlerinden bir tanesinin insanların yeterince özgür olmamalarından, istediklerini yapmalarına izin verilmemesinden kaynaklandığını düşünür. Bu sorunun, insanların inançları doğrultusunda hareket etmeleri, ideallere sahip olmaları ve iç seslerini izlemeleri ile çözülebileceğine inanır.

Sizin için önemli olan, ne olursa olsun özgür olmanız ve asla bir yere hapsedilmediğinizi bilmenizdir. Saniyeler içinde kısıtlandığınızı hissedebilir, asileşebilir ve hemen o an kaçabilirsiniz. Bununla birlikte, eğer özgür olduğunuzu bilirseniz, bir bilgisayarın önünde saatlerce oturabilir ve bilgisayar programının nasıl işlediğini anlamaya çalışabilir, hatta programı kendiniz yazabilirsiniz. Çalışma kararı size ait olduğu sürece herhangi bir sorun yoktur.

İşinize karışılmadığında çok daha etkili olursunuz. Bunu kabul edin; siz bir asisiniz. Bu sizin gerçekliğiniz olduğu için, insanların işleri kendi tarzınızda yapacağınızı bilmeleri gerekir. Zihniniz, yepyeni fikirlerinizin etkisiyle o kadar heyecanlıdır ki, aklınızda dolaşıp duran fikirleri açıklamakta zaman zaman çok zorlanabilirsiniz. Hayatın tadı sizin için özgürlük ve kimse tarafından kısıtlanmadan hareket halinde olmaktır.

Değişimden korkmadığınız için var olan bir durumu ya da olayların akışını değiştirmekten hiç rahatsız olmazsınız. Fikirler ve iletişim konusunda mükemmelsinizdir. Beyniniz ışık hızında düşünebilir ve aklınızdan çok fazla düşünce geçtiği için odaklanmakta zorlanabilirsiniz. Düşünmeden konuşabilirsiniz. Bu da kendinizi adeta iki adım ileri, bir adım geri gidiyormuşsunuz gibi hissetmenize neden olabilir.

Rekabet ve yarışma sizin asla karşı koyamayacağınız bir meydan okumadır çünkü adrenalini hissetmenizi sağlar. Konu ne olursa olsun, şansınızı denemek istersiniz.

Kelimelerin kullanımı konusunda gerçek bir ustasınızdır. Herhangi bir hazırlığa ihtiyaç duymadan konuşma yapabilir ve kitleleri harekete geçirebilirsiniz. Kelimeleriniz o kadar etkileyici ve ikna edicidir ki dünyanın en iyi satıcılarından bir tanesi olabilirsiniz. Sattığınız şey bir görüş de olsa bir ürün de olsa onu satmakta başarılı olabilirsiniz.

Bir komedyen olarak kesinlikle en iyisisinizdir. İnsanları (sıkıntılı zamanlarda bile) güldürme beceriniz vardır. İnsancısınızdır ve herkesle arkadaşlık kurabilirsiniz. Bununla birlikte tüm enerjinizi tembel ve zayıf insanlara vermemeye dikkat etmelisiniz. Sahip olduklarınızı paylaşmak, yaşamdan daha fazla zevk almanızı sağlar.

Bütün gerçekleri öğrenmek sizin için çok önemlidir; bu da sizi iyi bir analizci yapar. Her ayrıntıyı dikkatli bir şekilde inceler ancak bazen ayrıntıda kaybolduğunuz için büyük resmi göremezsiniz. Fazla seçici olmamaya ve eleştiri yapmamaya özen göstermelisiniz. 

Bir öğretmen olarak, öğrenmeyi öğrencileriniz için heyecan verici bir hale getirirsiniz.

Son derece zeki bir insansınız. Keskin zekânız sizi gerçek bir kelime ustası yaptığı gibi aynı zamanda gerçek bir mucit de yapar. İnanılmaz bir hızla sorunlara çözüm geliştirebilir ve baskı altında çok iyi iş çıkarırsınız.

Dünyayı görmek sizin için dayanılmaz bir istektir. Başka insanları ve başka yaşamları merak edersiniz. Seyahat etmek sizin için tatil değil bir yaşam tarzıdır. Özgürce seyahat edebileceğiniz fırsatlar sizi çok mutlu eder.

Bununla birlikte bazen inatçı ve sabit fikirli olursunuz. Değişim yaratmadan önce insanların düşüncelerini öğrenmeniz ve onların düşüncelerini de hesaba katmanız başarınızı daha da güçlendirecek ve yaptığınız değişimlerin, o değişime maruz kalan insanlar tarafından da onaylanmasını sağlayacaktır. 
