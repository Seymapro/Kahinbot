## 6. HANE

### 7 Rakamı

Altıncı hanedeki 7 rakamı, kendini mahrem, gizemli, yalnızlıktan hoşlanan, sanata, ruhsallığa meraklı ve yaratıcı bir insan olarak tanımlar.

Son derece mahrem bir insansınız ve kendi alanınız konusunda oldukça savunmacısınızdır. Dikkat çekmek istemezsiniz ve dikkatin merkezinde bulunmak sizi çok korkutur. Tek istediğiniz kendi halinize bırakılmak ve güvenli bir noktadan dünyada neler olup bittiğini izlemektir.

Zihniniz özeldir ve sırlarla doludur. Burada kendi başınıza olmaktan büyük bir zevk alır, kendiniz için sessiz bir ortam yaratmaya çalışırsınız. İç dünyanıza çekilir ve her şeyi dışarıda bırakırsınız.

Kavgacı ve gürültücü insanlardan uzak durur ve bu tür saldırgan tavırları tahammül edilmez bulursunuz. Son derece duyarlı bir insansınız ve kendinizi çoğu zaman kırılgan hissedersiniz. Çevrenizdeki çatışmaların bir sonucu olarak bunalıma girebilir ve umutsuzluğa kapılabilirsiniz.

Çevrenizde yaralanmanıza neden olacak bir şeyler varsa, acı çektiğinizi asla göstermeden hızla zihninizdeki güvenli alana sığınıp dışarıya çıkmak istemeyebilirsiniz. Sürekli olarak kışkırtılmak ve baskı altında hissetmek yıkılması mümkün olmayan buzdan duvarlar örmenize neden olur. Bu güvenlikli alanınıza daha fazla çekilirken kendinize yaşamın devam etmekte olduğunu hatırlatmanız gerekir.

Çocukluğunuzda ve gençliğinizde yaşadığınız duygusal yaralanmalar da kendi içinize çekilmenize ve duygularınızı ruhunuzun derinliklerine saklamanıza neden olabilir. Bu da, tek başınıza yaşamanıza yol açabilir. Ancak ruh eşinizi bulursanız bu durum değişebilir. İhtiyaç duyduğunuz kişi, sizin duyarlılığınızı anlayacak ve hassas ruhunuza saygı duyacak bir insandır.

Bazen annenize /a da babanıza bazen de her ikisine de bağlı olabilirsiniz. Annenizin yanında güvenlik ve huzur bulursunuz.

Eğer çevrenizde sizi anlayan bir insan varsa, son derece şefkatli olur ve düşünceli davranırsınız. Sevdiğiniz birine her şeyinizi verebilirsiniz fakat çok hassas olduğunuz için duygusal olarak sömürülme tehlikesiyle karşı karşıya olursunuz.

Paylaşmaya istekli değilsinizdir; diğer insanların duygularınıza saygı duymadıklarını düşünebilirsiniz. Bazıları da duvarlarınızı aşmak konusunda azimli olurlar. Bu tavırlarıyla sizi bezdirirlerse, bir uyarıda bulunmadan patlayabilirsiniz. Kendiniz ile ilgili sırları yalnızca, çevrenizdeki duvarın çatlaklarını keşfedip içeriye girmeyi başaranlar paylaşabilirler. Bu seçilmiş insanlar, onlara sunabileceğiniz tüm sıcaklığı hak etmektedirler. Son derece katı yorumlarınızda oldukça acımasız saldırılarda bulunabilir, hatta zaman zaman fiziksel olarak bile saldırganlaşabilirsiniz. Elbette bu çok ender olabilecek bir durumdur ve bu duruma ulaşmanız için inanılmaz derecede damarınıza basılması ve köşeye sıkıştırılmanız gerekmektedir.

Size göre dünya mükemmel değildir ve bu nedenle temiz ve kusursuz bir dünya yaratmak için çalışmanız gerektiğine inanırsınız.

Duyarlılığınız, inanılmaz derecede yaratıcı düşünceler üretmenize ve kendinizi sanat aracılığıyla ifade etmenize zemin hazırlar. Yazdığınız şiirler, trajediden ve üzüntüden bile bahsetseniz insanları derinden etkileyip harekete geçirebilir. Sanatınız aracılığıyla insanların duygusal bir neşe ile ağlamalarına neden olabilirsiniz. Buna karşın umutsuzluğunuzun derinliklerini yalnızca siz bilebilir ve sanatınız aracılığıyla onu düzgün bir şekilde ifade edebilirsiniz.

Hesaplama, planlama ve kesinlik gerektiren her konu, ilginizi çeker. Hatta her adımınızı bile hesaplarsınız. Özellikle para hesabı sizin için çok çekicidir çünkü burada rakamlar son derece kesindir ve dikkat gerektirir. Bu nedenle diğer insanlar sizi aşırı kontrolcü bulabilirler.

Evrenin sırlarını keşfetmek istersiniz ve bu sırları açığa çıkarmak en büyük amaçlarınızdan bir tanesidir. Ruhsallığını araştırmak için büyük bir zaman harcayabilirsiniz. İlahiyat araştırmaları yapmaktan bile hoşlanabilirsiniz.

Gürültü patırtıdan hoşlanmadığınız gibi insanların önünde konuşmalar yapmaktan da hoşlanmazsınız. Konuşma yapmadan önce hazırlanmanız gerekir.

Zaman zaman insanlara karşı güvensiz hissedebilirsiniz ve bu nedenle mallarınızı istifleyip onları dikkatli bir şekilde koruma ihtiyacı duyarsınız. Bazen bu ihtiyaç sizde takıntı haline gelebilir. Bu da dışarıdan bencil bir insan olarak algılanmanıza neden olur.

Biraz rahatlayın, gülümsemeyi öğrenin. Küçücük bir gülümseme diğer insanların, sizin düşman olmadığınızı anlamalarını sağlayacaktır. Bu sayede insanların size daha kolay kucak açtıklarını göreceksiniz. Sosyal becerilerinizi geliştirirken, size karşı daha olumlu yaklaşımları olanları kendinize çekmeyi başaracaksınız. Hatta, hayatın eğlencelerle dolu bir yer olduğunu bile öğrenebilirsiniz. Elbette kendi münzevi ve yalnız dünyanızda yaşamayı seçebilirsiniz ama dışarıda harikulade bir dünya vardır. Bu nedenle dışarıya çıkıp, ışıltılı gülücükler kulübüne katılabilirsiniz.

