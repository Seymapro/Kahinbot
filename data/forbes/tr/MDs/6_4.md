## 6. HANE

### 4 Rakamı

Altıncı hanedeki 4 rakamı, kendini meraklı, kaşif ve araştırmacı bir insan olarak tanımlar.

Zihniniz düşüncelerle ve hayat hakkında bitmek bilmeyen sorularınızla sürekli olarak meşguldür. Neler olup bittiğini bilmeniz gerekir. Aşırıya bakarsanız eğer ilginç bir şeyler yoksa bu durumda hayatı biraz daha sıra dışı hale getirmek için ortalığı karıştırabilirsiniz.

Üretken zihninizde sürekli olarak fikirler yeşerir ve bunlardan kurtulmanın tek yolu onları insanlara anlatmaktır. Tek sorun, bu olağanüstü fikirleri, zavallı ölümlülerle paylaşmak konusunda fazla seçici davranıyor olmanızdır.

Zihninizde nelerin uçuştuğunu bilirsiniz ama diğer insanların düşüncelerinizin hızına yetişebilmeleri çok zordur. Karşınızdaki insanlar kaşlarını çatmaya başladıklarında biraz yavaşlamalısınız. En azından bunu denemelisiniz. 

Gelecek her zaman ilginizi çeker ve gelecekle ilgili bir resim oluşturmak için elinizden gelen her şeyi yaparsınız. Zihniniz geçmişte, bugünde ve gelecekte yaşar; sürekli olarak ileri ve geri hareket etmekle, bir sorunun çözümüyle ilgili olasılıklarla uğraşmakla meşguldür. Olayların en dibine ulaşmak konusunda engel olamadığınız bir takıntınız bulunmaktadır. Depolarınızda bulunan bütün silahlarınıza bu amaçla başvurabilirsiniz: astroloji, tarot kartları, numeroloji, melekler, kehanetler... kısaca elinizdeki bilmeceyi çözmenize yardımcı olacak her tür araç.

Bu hanede bulunan 4 rakamı oldukça psişik bir özellik kazandırır. Sizin için dünya görüldüğü gibi bir yer değildir ve sürekli olarak onun içinde saklı olan sırları açığa çıkarmaya çalışırsınız. Topladığınız bütün o olağanüstü bilgilerle diğer insanların hayatlarını o kadar kesin bir şekilde tanımlarsınız ki adeta falcı ya da kahin gibi görünürsünüz.

Karşınızdaki insanın söylediği her şeyi, sözlerinin ardındaki gerçeğe ve niyete ulaşmak için hızla parçalara ayırırsınız. Hemen çıkarımlarınızı yapar ve ardından sözlerini doğru yorumlayıp yorumlamadığınızı anlamak için onları sorgulamaya başlarsınız. Oldukça takıntılı bulunan dobra konuşmanız ve bazen kabalaşabilen sorularınızla ortalığı karıştırarak karşınızdaki insanın dengesini bozarsınız ama verdiğiniz rahatsızlığın farkında olmadan, yarattığınız bu durumdan büyük bir haz alırsınız.

İnsanlar sorularınızı yanıtlamakta tereddüt ediyorlarmış gibi görünür ya da yeterince hızlı yanıtlar vermezlerse, şüphelenip bir şeyleri sakladıklarını düşünürsünüz. Kafanızda senaryolar yazar hatta planlar yaparsınız. Eğer iyi niyetli düşüncenizi ve dürüstlüğünüzü korumayı başarıp sakince beklerseniz, ihtiyaç duyduğunuz bütün yanıtları çabalamanıza gerek kalmadan alabilirsiniz.

Bazen de aşırı meraklılığınız bazı sorunlara neden olabilir. Ne de olsa insanlar her zaman hayatlarının en ince ayrıntısına kadar incelenmesinden mutlu olmazlar. Bir konunun her tür ayrıntısını öğrenmeye ihtiyaç duyduğunuz için kararsız kalıp bir sonuca varamayabilirsiniz. Kararsızlık hayatınızın önemli sorunu olabilir. Ardından kendinizi baskı altında hissederek bir anda ve beklenmedik kararlar verebilirsiniz.

Sürekli olarak sakladıkları bilgiler olduğunu düşünüp, bunları merak etmekten kendinizi alamazsınız. Niçin bilgiye ihtiyaç duyduğunuzu bilmezsiniz ama ileride bir zaman bu bilgiye ihtiyacınız olacağına kesinlikle eminsinizdir. Size göre uygun zaman geldiğinde bu bilgiyi tüm ayrıntılarıyla aktarırsınız, bu da insanları şaşırtır ve çok rahatsız eder.

Siz bir dedektifsiniz: her tür ayrıntıyı yakalar, diğerlerinin ne düşündüğünü yorumlar ve bir sonraki hareketlerinin ne olacağını tahmin etmeye başlarsınız. Bir dedektif romanı okurken ya da cinayet filmi izlerken bile çoğu zaman katilin kim olduğunu bulabilirsiniz. Bilgi edinmek söz konusu olduğunda oldukça sabırlısınızdır ve genellikle sonuca ulaşırsınız.

Seyahat etmekten çok hoşlanırsınız ve özellikle de diğer insanlar için seyahatler planlamayı çok seversiniz. Özellikle, 8. hanenizde de 4 rakamı varsa, sürekli olarak mekan değiştirmek istersiniz ve bir yere gittiğinizde aklınız burada, buradayken de orada olur. Bir yerde uzun bir süre kalmak sizin için kapalı yerde kalma korkusuna benzer bir korku yaratabilir. Bu hissin etkisiyle aniden değişip, beklenmedik bir anda tam tersi bir kişilik sergileyebilirsiniz.

Kendi alanınıza sahip olmaya ve özgürlüğünüze büyük bir değer verirsiniz. 

Birisi sizi hazırlıksız yakalar ya da aldatırsa bedeli ne olursa olsun öç almak istersiniz. Yıllarca beklemeniz gerekse de harekete geçmek için en uygun zamanı kollarsınız. Bununla birlikte bu konuda saldırgan bir tavrınız yoktur; yalnızca karşınızdaki insanla aranızdaki durumu eşitler ve ardından gülerek uzaklaşırsınız.

Eğer bilgi edinirken bir yandan da bilgi vermeyi öğrenirseniz öğrenmeyi iki taraflı bir hale getirebilirsiniz.
