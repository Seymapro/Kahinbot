# 7. HANE

## 4 Rakamı

Yedinci hanede bulunan 4 rakamı, beklenmedik durumlarla karşılaştığınızda hemen bu durumu incelemeye giriştiğinizi anlatmaktadır.

Böyle anlarda büyük bir kolaylıkla uyum sağlayabildiğinizden, rahatsız olmazsınız. Son derece değişken ve akıcı bir insansınızdır, özellikle de kelimelerin kullanımı konusunda. Hiç kimse sizi hazırlıksız yakalayamaz. Doğal rol yapma becerinizle, durum neyi gerektirirse onu oynamaya başlarsınız. Adeta kılık değiştirme ustasısınızdır. Bu da sizin, tüm diğer rakamlar içinde en iyi aktör olmanızı sağlar.

Bir odaya girdiğinizde hemen oradaki en ilginç insanın üzerine odaklanırsınız. İnsanlar zaman zaman sizi biraz tuhaf bulurlar ama sizi eşsiz hale getiren de budur.

Bulunduğunuz ortamları yeniden düzenlemek istersiniz; çünkü bu durumda her şeyin yerini bilir ve hazırlıksız yakalanma riskini ortadan kaldırırsınız. Derli toplu, düzenli bir insansınızdır ve her şeyin sizin anladığınız anlamda yerli yerinde olmasını istersiniz.

Garip bir mizah anlayışınız vardır. Genellikle çift anlamlı ve tuhaf espriler yaparsınız. Böylece karşınızdakilerin aklı karışır. Sizin de tam olarak istediğiniz şey budur. Kendilerini toparlamaya çalışırken, onlarla ilgili kararınızı vermiş olursunuz.

Önceden haberiniz olmadan kendinizi sahnede bulduğunuzda, duruma kolayca uyum sağlarsınız. Parlak ışıklar sizi rahatsız etmez, sürprizlere alışkınsınızdır ve onlardan hoşlanırsınız. Zihniniz hızla çalışmaya başlar, gözleriniz salonu ve sahneyi merakla tarar. Şarkı söylemek için orada olduğunuzu öğrenirsiniz. Bu sırada duruma uygun espriler yapmaktan da geri kalmazsınız. Seyircilerin verdikleri tepkiler söyleyeceğiniz şarkıyı ve orada nasıl davranmanızı belirlemeniz konusunda size önemli ipuçları vermiştir bile. Siz doğuştan rol yapma becerisine sahip olduğunuzdan, sahne hakimiyetinizle seyircileri avucunuzun içine alır, biraz daha sahnede kalmanız için büyük bir istek duymalarına neden olursunuz. Alkışlar ve tezahüratlar arasında sahneden inersiniz.
