## 7. HANE

### 2 Rakamı

Yedinci hanede bulunan 2 rakamı, beklenmedik durumlarla karşılaşıldığında ilk önce utanan ve aklı karışan bir kişiliği anlatır.

Kendinizi bu akıl karışıklığından ve utançtan kurtarmak için hemen yardım edecek birilerini ya da yapabileceğiniz bir şeyleri aranırsınız. Birilerine yardım etmek ve işe yaradığınızı bilmek utangaçlığınızdan kurtulmanızı sağlar.

Beklenmedik durumlar sizin için streslidir ve böyle durumlardan rahatsız olursunuz. Ancak yumuşak tavrınız ve doğal sevimliliğinizle insanları yanınıza çeker ve durumla başa çıkarsınız.

Önceden haberiniz olmadan sahneye davet edilip yüzlerce kişinin önünde şarkı söylemeniz istendiğinde bir an için kendinizi utangaç ve rahatsız hissedersiniz. İçinde bulunduğunuz duruma uyum sağlamaya çalışırken yerinizde duramaz ve biraz kıvranırsınız. Size destek olacak bir şeyler aranırken yüzünüz kızarır ama kendi başınıza olduğunuzu fark edersiniz. Kaçacağınız bir yer yoktur; bu nedenle çekingen bir gülümsemeyle çevrenize bakınır ve ne yapacağınıza karar vermeye çalışırsınız.

Elinizden gelse orada şarkı söylemek yerine herkese yemek yapmayı tercih edersiniz. Ne de olsa çevrenizdeki herkese dikkatinizi ve şefkatinizi yönlendirmeye alışkın olsanız da dikkatlerin üzerinizde olmasına hiç alışkın değilsinizdir. Orkestra, müziği çalmaya başladığında alkışlar da başlar. Bu, sizin için gerçekten de bir sürprizdir ve kesinlikle tahmin ettiğiniz durum böyle bir şey değildir. Gülümser ve adeta özür dilermiş gibi eğilerek selam verirsiniz. Bu arada gözünüzü kalabalıktan ayırmazsınız.

Düşünceleriniz, herkesin eğlenmesini umut etmeye odaklanır. Bu insanların bilet parası ödediklerini bilir ve elde edilen gelirin bir yardım kuruluşuna gidiyor olması sizi rahatlatır.

Bu düşünce, sizi biraz rahatlatır ve şarkının ilk sözleri yaklaşırken derin bir nefes alırsınız. Ne de olsa yaptığınız şey sayesinde ihtiyacı olan bir takım insanların ihtiyaçları karşılanacaktır; bu düşüncede huzur bulup şarkınızı söylemeye başlarsınız.

Anaç enerjiniz, son derece güzeldir ve sesinizin yumuşak ve şefkatli tınısı herkesi derinden etkiler.

Şarkınızı sürdürürken sahnenin, insanların neşesi ile sarıldığını hissedersiniz. Herkesin kendini rahat ve keyifli hissetmesini istersiniz. Çevrenizdeki neşeyi ve sevgiyi hissettiğinizde daha da rahatlar ve bulunduğunuz ortamın tadını çıkarmaya başlarsınız. İnsanlar size sıcak ve arkadaşça tepkiler verdiklerinde tüm güvensizliğiniz ortadan kalkar.

Artık yüzünüzün kızarmasına gerek yoktur; şarkınız bitmiştir, izleyiciler keyif almıştır ve siz başka insanlara yardım etmenin huzuru ve mutluluğu içinde sahneden inersiniz... 
