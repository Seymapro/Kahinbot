## 2. HANE
### 8 Rakamı
Ağustos

İkinci hanedeki 8 rakamı, sağduyulu, güvenilir, sorumluluk sahibi, cesur ve becerikli bir yönetici olduğu izlenimini yaratan bir ses tonunu ifade etmektedir.

Ağustos ayında doğmuş bir insan olarak, eğer diğer insanları etkileyecek büyük bir hikayeniz varsa sesiniz çok mutlu çıkar. Kesinlikle devasa tonlarla, abartılı mimik ve jestlerle konuşmayı çok iyi bilirsiniz.

Konuşmaya başladığınız anda herkesin dikkatini çekersiniz. Cesur, güçlü ve net bir ses tonunuz vardır. Adeta tüm dünyanın sorumluluğu sizin üzerinizdeymiş gibi konuşursunuz. İşler yolunda gitmediğinde, ses tonunuz hüzünlü, üzgün, morali bozuk ve bunalımda çıkabilir.

Mutlaka işitilmek ister, çevrenize bakıp herkesin sizi dinlediğine emin olursunuz. Eğer dikkat çekmediğinizi fark ederseniz ses tonunuzu daha da yükseltebilirsiniz. Sesinizde kesin bir otorite vardır ve insanlar size hayır demekte zorlanırlar. Etkileyici ve ikna edici sesiniz, insanlara istediğinizi yaptırmanızı sağlar. Bu özelliğiniz iş dünyasında hoş karşılanır ve karşınızdaki kişiyi ilgili iş için doğru insan olduğunuza ikna edebilirsiniz.

Sesinizde bulaşıcı bir şey vardır ve insanlar sizi dinlemekten zevk alırlar. Sesinizin tınısı, içgüdüsel olarak kendilerini güvende ve rahat hissetmelerine neden olur. Son derece eğlenceli birisi olabilir ve dinleyenleri avucunuzun içine alabilirsiniz. Kalabalık önünde rahat konuşur ve insanları kendi düşüncelerinize çekebilirsiniz.

Konuşurken sağduyulu olduğunuz hemen hissedilir. Kelimeleriniz daima bilgece olduğu için başkaları, sorunlarını sizinle paylaşır ve onlara yardım etmenizi isteyebilirler. İnsanlara akıl verme konusunda çok başarıhsınızdır. Gerçek dışı tavsiyelerden hoşlanmaz insanları gerçekliğe çekmeyi seversiniz. Buna karşın zaman zaman, gerçeklikten çok hoşlansanız da, belli sınırlardan oluşan kendinize özgü bir dünya ve anlayış geliştirebilirsiniz ve bunu, konuşmalarınıza yansıtırsınız.

Konuşma tarzınız bazen insanların üzerinde sanki onlara durmadan emir veriyormuşsunuz gibi bir izlenim yaratabilir. Oysa siz kendinizi, sabırlı, ciddi ve sorumluluk sahibi bir insan olarak görür ve konuşmalarınız sırasında hayalperest yaklaşımlara fazla itimat etmezsiniz. Uçucu fikirler canınızı sıkabilir. Bu nedenle sözlerinizle, karşınızdaki insana bir şey anlatmaya, ayaklarını yere basması için onu teşvik etmeye çalışırsınız.

İnsanların sorumluluk almaları gerektiğini düşünürsünüz. Fakat insanlara "neyi" yapacaklarını söylerken, "ne şekilde" yapacaklarını da söylerseniz o zaman onların üzerindeki baskıyı ortadan kaldırabilirsiniz. İnsanlar için her şeyi siz düzenlemek zorunda değilsiniz, bırakın hata yapsınlar. Hatalar hepimizi olgunlaştırmak için vardır. Bir şeyleri kendi bildiğiniz şekilde yapmak yerine ve gerekli miktarda bilgi verdikten sonra insanları kendi kararlarını vermeleri için serbest bırakma cesaretini gösterin. 
