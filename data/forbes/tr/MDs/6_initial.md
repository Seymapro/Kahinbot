# 6. HANE
## RUH DUYUSU
### Kendinizi tanımlama biçiminiz

Kendinizi nasıl gördüğünüzü ve tanımladığınızı anlatan bu hane, içsel benlik hanesidir.

Ruh duyunuz, yaşamınızın son derece mahrem bir yanını oluşturur. Bu, içinizdeki sestir ve bu ses ile içsel söyleşilerinizi yaparsınız. Burası, ruhunuzun özünü oluşturur; hiç kimse bu alana giremez ya da ona müdahelede bulunamaz.

Kırlık bir alanda tek başınıza olduğunuzu düşünün. Tek başınıza, bir ağacın altında, çimenlerin üzerinde oturuyorsunuz ve bol bol boş zamanınız var. Herhangi bir zaman sınırlamanız olmadığı gibi üzerinizde herhangi bir baskı da yok. Kendinizi inanılmaz derecede özgür ve huzurlu hissediyorsunuz. Eğer çevrenizde başka bir insan yoksa bu duyguyu kiminle paylaşırsınız?

Kendinizle içsel bir söyleşi başlatırsınız. Bu, normaldir. Zihin doğal olarak bu şekilde işler. Bu süreç, dış koşullara ve duyu organları aracılığıyla algıladığı dünyaya tepki veren beyniniz tarafından yaratılmaktadır.

Ruh duyusu, zihninizin yaratıcı kısmı çalışırken kullandığınız duyunuzdur. Daha önceden açıklanan beş duyunuzdan gelen ve beyninize iletilen bilginin tamamını işler, kıyaslama yaparak bir dayanak noktası oluşturmak için hafızayı da kullanır. Karar vermek için sürekli olarak analiz eder ve seçenekleri değerlendirir. Kabullenmeye ve kararların verilmesine hazır olduğunda son adım atılır. Bu da sizin seçenekleriniz olarak adlandırılır. İçinde bulunulan durumun karmaşıklığına ve diğer insanları ne kadar ilgilendirdiğine bağlı olarak karar vermek uzun bir zaman alabilir. Karar bir kez verildi mi, sonuçlarının kişiliğimiz ve seçimlerimiz üzerinde etkilen olur.

İlk iki hane ile 6. hane arasındaki fark, insanlar arasındaki ilişki sorunlarının en büyük nedenlerinden bir tanesini oluşturmaktadır. Bu nedenle 6. hanedeki rakamınızı inceleyerek kendinizi nasıl gördüğünüzü ve bunun insanların sizi gördüğü kişilik ile ne gibi farklılıkları olduğunu anlayarak iletişimde büyük bir adım atabilirsiniz. Aynı şekilde sevdiğiniz insanların, kendilerini nasıl gördüklerini anladığınızda akıl karışıklığınız ortadan kalkabilir ve insanlarla olan iletişiminizde ve ilişkilerinizde daha başarılı olabilirsiniz. 
