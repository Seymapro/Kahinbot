# 7. HANE

## 7 Rakamı

Yedinci hanede bulunan 7 rakamı, beklenmedik durumlara büyük bir stres, korku ve utançla karşılık veren bir kişiliği anlatmaktadır.

Size hazırlıksız bir şey yaptırmak inanılmaz derecede zordur. İnsanların önünde bulunmaktan hiç hoşlanmazsınız. Dikkat çekmek en son isteyeceğiniz şeydir. Beklenmedik durumlara büyük bir utanç ve çekingenlikle yaklaşır, adeta hareket yeteneğinizi yitirirsiniz. Fakat eğer hazırlıklarınız yeterince iyiyse o zaman bu durumlarla mükemmel bir şekilde başa çıkabilirsiniz.

Önceden haberiniz olmadan kendinizi sahnede bulduğunuzda birazdan büyük bir utanç duyacağınıza kesinlikle eminsinizdir. Sanatsal yetenekleriniz olmasına rağmen kendinizi dehşete kapılmış, kontrolünüzü yitirmiş hissedersiniz ve bir an önce kaçmak istersiniz. 

Parlak ışıklar gözünüzü alır ve kalabalık sizi alkışlamaya başlar. Sizi alkışlamamalarını tercih edersiniz. Son derece utandırıcı ve içinden çıkılmaz bir durumla karşı karşıyasınızdır. Oradan kaçmanın bir yolunu ararken: şarkı söylemeniz gerektiğini öğrenirsiniz! Mideniz bir anda kasılır ve acilen tuvalete gitmek istediğinizi fark edersiniz. Birileri elinize bir mikrofon tutuşturur. Mikrofonu geriye uzatır ve hızla çıkışa doğru yönelmek istersiniz.

Sizi bu tür bir deneyime ikna etmenin ne kadar zor olduğunu hayal edebiliyor musunuz? Kısacası; imkansız görev. Bu işi yapmamak için elinizden gelen her şeyi yaparsınız. Her şey bir yana, bulunduğunuz alanın denetiminin sizde olması gerekir ve şimdi garip ve tanımadığınız insanlarla karşı karşıyasınızdır. Bu, olacak şey değildir.

Ama sonunda baskılara boyun eğersiniz. Bunu kabul etmenizin tek nedeni kalabalık önünde utanacağınız bir durumda kalmamaktır.

Kalbiniz korkuyla çarpar ve beyniniz deli gibi işler. Korktuğunuz şey başınıza gelmiştir ve size yüz binler gibi görünen bir sürü insanın gözleri önünde sahnedesinizdir. Donup kalırsınız. Sahne korkusu tüm benliğinizi ele geçirir, orkestra müzik çalmaya başladığında dudaklarınızdan kelimeler bir türlü dökülemez. Yerin yarılmasını ve sizi yutmasını umut edersiniz. Soğuk terler dökersiniz ve kalabalığın sizi desteklemek için yaptığı tezahüratlar bunalmanıza neden olur. Artık insanlara niçin güvenmediğiniz ortadadır. Kendinizi aptal duruma düşürdüğünüz bu deneyimin her anından nefret edersiniz. Bu, belki de hayatınızın en utanç verici anıdır. Kendinizi tümüyle çaresiz ve aşağılanmış hissedersiniz. Bir anda ortadan kaybolabilmek için neler vermezsiniz.

Şaşırtıcı bir şekilde, eğer insanlarla karşılaşma korkunuzu yenebilirseniz oldukça başarılı olabildiğinizi görürsünüz. Biraz çalışmayla mükemmel bir hale gelirsiniz çünkü aslında sanatsal becerileriniz son derece gelişkin olduğundan insanların önündeki bütün performanslarınız da mükemmel olur. Bu da tam olarak sizin istediğiniz şeydir, mükemmellik. 
