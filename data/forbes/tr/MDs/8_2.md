# 8. HANE
## 2 Rakamı

Sekizinci hanedeki 2 rakamı, başka insanlara yardımcı olma, onları destekleme fırsatının ve kendilerine ihtiyaç duyulmasının o kişiyi canlandırdığını ve harekete geçirdiğini anlatmaktadır.

İnsanlara yardımcı olurken ve onların dertlerini dinlerken kendinizi iyi hissedersiniz. Çok iyi ve şefkatli bir insansınızdır. Birilerine yardım etme fırsatını asla kaçırmadığınızdan kendinizi hayır işlerine adayabilirsiniz. Sevgi sizin için çok önemlidir. Sevdiğiniz ve sevildiğiniz sürece kendinizi çok mutlu hissedersiniz. Bir işi yaparken, onun herkesin hayrına olması, size yaşadığınızı ve işe yaradığınızı hissettirir. 

İş amigoluğa gelince... kendinizi utangaç ve huzursuz hissedersiniz. Rahatsız bir şekilde kıpırdanarak görevi kabullenmeye çalışırsınız. Yanaklarınız kızarır ve tribünlerde size destek verecek birilerini aranırsınız. Her şey üzerinize geldiğinde başvurabileceğiniz birisinin manevi desteğiyle kendinizi daha iyi hissedeceğinizden eminsinizdir.

Bir süre hiçbir şey yapmazsınız ve durum gittikçe bir krize dönüşmeye başlar. Bir an önce kontrolü ele alıp icraata başlamanız gerekir, ilk başta eliniz ayağınıza dolanır ve biraz kararsız davranırsınız. Ama ahenkli ses tonunuz taraftarların dikkatini çeker ve bir anlık bir sessizlik olur. Size bir şans verilmiştir ama elinizi çabuk tutmanız gerekmektedir çünkü başka çıkış yolunuz yoktur. Biraz gülümser, çevrenize bakınır ve kendinizi gizlemek için giysilerinizi çekiştirirsiniz. Kafanızı kaldırır ve yavru bir köpek gibi kalabalığa kaçamak bir bakış atarsınız. Tek isteğiniz onlardan kocaman bir kucaklama talep etmektir. Ama vakit kucaklaşma vakti değildir. Sesinizle onları canlandırmanız gerekmektedir.

Sizin gibi dikkat çekmeye alışkın olmayan bir insanın üzerine binlerce göz odaklanmıştır. Bu size boğucu gelebilir ve duruma uyum sağlamanız biraz zaman alır. Kalabalık sabırsızlanmaya ve yavaş alkışla tempo tutmaya başlamıştır ve siz bir anda harekete geçersiniz. Aslında aklınızda olan bir şey tam olarak bu değildir ama yine de cesur ve gülümseyen bir ifade takınırsınız. Siz yüksek sesle ve güçlü bir şekilde bağıramazsınız çünkü çoğu zaman tatlı dilli olursunuz. Ne de olsa insanlar size, sakinleşmek ve yumuşak sesinizi dinlemek için gelirler.

Yavaş yavaş sizi destekleyen insanların sayısı artar ve sesinizi duruma uydurmaya başlarsınız. Cümleleriniz gitgide daha iddialı hale gelir. Anaç iç güdüleriniz devreye girer ve sesiniz otorite dolu bir hal alır. Eğer bu seviyeyi tutturabilirseniz kalabalık sizi gittikçe daha ciddiye alır.

Tüm düşünceniz herkesin iyi vakit geçirmesine odaklanmıştır. Kalabalıkta bir tutkuyu ateşlemektesinizdir. Kalabalık sizinle birlikte kendini huzurlu hisseder ve size sıcak bir alkış ve tezahüratlarla cevap verirler. 
