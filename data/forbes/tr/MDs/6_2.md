# 6. HANE

## 2 Rakamı

Altıncı hanedeki 2 rakamı, kendisini son derece ilgili ve şefkatli bir insan olarak tanımlar.

Sevdiğiniz insanlar için neredeyse yapamayacağımız bir şey yoktur. Sevdiklerinizin yanı sıra diğer insanların da yararına olan hayır işlerinde çalışırsınız. Önceliği onlara verir, onları beslemeyi, korumayı, kollamayı kendinize görev edinebilirsiniz. Her zaman onların yaralarını iyileştirecek uygun sözleriniz vardır. Size ihtiyaç duyulduğunu fark ettiğiniz anda hemen diğerlerine yardım etmek için harekete geçersiniz. Bu, sizin ilgi ve şefkat gösterme biçiminizdir ve kendinizi iyi hissettirir.

Eğer çevrenizde şefkatsizlikle karşılaşırsanız hemen oradan uzaklaşır, kendinizi yaralanmış ve kırılmış hissederek kendi içinize çekilirsiniz. İnsanlar sizi bir kenarda durmaya zorladıklarında aşırı hassaslaşabilirsiniz; istenmediğinizi hisseder bunalıma bile girebilirsiniz.

Zorlayıcı bir karakter sergilememekle birlikte, kendinizi ancak olayları denetiminiz altına aldığınız takdirde güvende hissedersiniz. İlişkileri bozmak ve ayrılıklar siz 2 insanları için çok zordur: elinizden gelen her şeyi yaparak ilişkiyi bir arada tutmaya çalışır, kaybetme korkusu ve güvensizlik duygusu nedeniyle aşırı koruyucu ve talepkar davranmaya başlayabilirsiniz.

Hayatta riskler almayı sevmez ve kendinizi tehdit altında hissettiğiniz insanlarla bir arada olmak istemezsiniz. Güvenlikte olma ve başkalarını koruyup kollama ve besleme ihtiyacınız nedeniyle olası kara günler için para biriktirirsiniz. Bu tedbirli ve temkinli tutumunuz başkalarının sizi cimri olarak algılamasına neden olabilir.

Çocukları sever ve kendi çocuklarınızın olmasını istersiniz. Bu sizin için çok önemlidir, her şey yana, annelik güdüsü başka nedir ki?

Başıboş dolaşan hayvanları, hatta garip insanları evinize getirmeye kalkabilirsiniz. Aşırı cömert davrandığınız için diğer insanların sizden faydalanmalarını engelleyemeyebilirsiniz. Yine de bu durum sizi endişelendirmez: ama sokaktan topladığınız bu hayvanların ya da insanların belli bir zaman sonra kendi yollarına gitmelerini beklersiniz. Eğer gitmez ve evinizde kalmaya kalkarlarsa strese kapılır hatta bunalıma bile girebilirsiniz. Ama sonunda onları kendiniz gönderirsiniz.

Düşüncelerinizi, tıpkı bir anne gibi, ilgili ve rahatlatıcı eylemler şeklinde gerçeğe dönüştürürsünüz. Nazik bir insan olduğunuz için de, genellikle, içinizde yıkıcı düşünceler barındırmazsınız; tabi ki, damarınıza basılmadığı ve sevdiğiniz bir insana saldırılmadığı sürece. Bu durumda son derece düşmanca bir tavır takınabilir ve saldırgan bir hale gelebilirsiniz. Öfkenizin bir belirtisi olarak dişlerinizi gıcırdatır ve saldırıya geçersiniz; elbette kaçınılmaz bir tehlike altında olduğunuzu hissediyorsanız.

Sevdiklerinizi çok önemseseniz ve onlar için endişelenseniz de onları, hatalarından ders almaları için kendi hallerine bırakmayı ve kendi ihtiyaçlarınızı da düşünmeyi ve öncelik vermeyi öğrenmeniz gerekiyor. 
