## 3. HANE 
### TATMA DUYUSU

İnançlarınız ve dünyayı algılama biçiminiz

İnançlarınızı ve dünyayı nasıl algıladığınızı ifade eden bu hane küresel bilinç hanesidir. 

Üçüncü hanedeki rakam ile ifade edilen Tatma Duyunuz, sizin dış dünyayı algılamanızı, görüşlerinizi, inançlarınızı, dünya sahnesinde nasıl bir rol almak istediğinizi, iş alanındaki seçimlerinizi ve genellikle üzerinde konuştuğunuz konuları anlatır.

Sizin ne tür bir tat anlayışına sahip olduğunuzu ve çevreniz üzerinde ne tür bir etkiniz bulunduğunu bu hanedeki rakam anlatmaktadır.

Yaşamdan nasıl bir tat aldığınız ve ondan ne elde etmek istediğiniz yaşamınıza yansımaktadır. Sadece bir şişe bira alacak paranız olsa da bir şişe pahalı şampanyayı takdir edecek tat duyusuna sahip olabilirsiniz. Sahip olduklarınızla sahip olmak istediklerinizi nasıl birleştireceğiniz ise tümüyle size kalmış bir meseledir.

Bu hanedeki rakam sizin ilk hanedeki ve ikinci hanedeki rakamlarınızı, yani görünüşünüz ve ses tonunuz ile ilgili rakamları kullanarak dış dünya ile etkileşiminize ne şekilde yön verdiğinizden bahseder. Bu anlamda, ikinci hanedeki rakam ses tonunuz aracılığıyla karşınızdaki insana sizinle ilgili bir mesaj verirken, üçüncü hanedeki rakam genellikle o ses tonunu kullanarak nelerden bahsettiğinizi anlatır. Bu açıdan üçüncü hanedeki rakam birinci ve ikinci hanelerdeki rakamlardan etkilenecektir. Bu etkileşim, Pin Kodunuzu oluşturan tüm hanelerdeki rakamlar arasında vardır ve etkileşimin doğru yorumlanması gerekir. Dünya görüşünüzü belirlemenizde bu rakamın güçlü bir etkisi bulunmaktadır

106

Gelin yaşamdan nasıl bir tat aldığınıza birlikte bakalım...
