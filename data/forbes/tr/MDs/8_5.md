## S. HANE
### 5 Rakamı

Sekizinci hanedeki 5 rakamı, sorun çözmenin, entelektüel girişimlerin, seyahatin, yeni insanlarla tanışma fırsatının ve özgürlük duygusunun sizi canlandırdığını ve harekete geçirdiğini anlatmaktadır.

İnanılmaz bir iletişim ağına sahipsinizdir ve ihtiyaç duyduğunuzda yardımını isteyebileceğiniz bir çok insan tanırsınız. Başkalarıyla paylaşmak istediğiniz harika fikirleriniz vardır.

Aklınıza ilk geleni söyleme dürtünüz sizi zor durumda bıraksa da pratik zekanız ve hazır cevaplılığınız bu tür durumlardan kurtulmanızı sağlar.

Siz, bir yerde uzun süre kalamayan sosyal bir kelebeksiniz, gezgin ruhlu olduğunuzdan seyahat fikri bile kendinizi bir anda canlı hissetmenizi sağlar. Keyif aldığınız sürece bulunduğunuz mekanda kalırsınız. Eğer o mekanda gerektiği kadar kaldığınıza inanırsanız uçarak uzaklaşırsınız. Orada bulunmak istemeyeceğiniz bir ruh halindeyseniz sessizleşir, içinize kapanır ve ayrılmak için fırsat kollarsınız.

Coşkuyla dolu, yerinde duramayan özgür bir ruhunuz vardır. Her şeyi kendi yöntemlerinizle yaparsınız.

Doğuştan iyi bir konuşmacı olarak hiç bir sorun yaşamadan doğaçlama yapabilirsiniz. O kadar ikna edicisiniz ki, insanlar sizi daima dinlerler. Birlikte olunması eğlenceli bir kişisiniz ve havanızda olduğunuzda insanları sıkıntılı anlarında bile güldürüp saatlerce eğlendirebilirsiniz. Hatta çok iyi bir komedyen de olabilirsiniz.

Şimdi 60.000 kişinin önünde duruyorsunuz, ilk anda çok rahatsız olsanız da hemen espriler patlatmaya başlar kalabalığı kırıp geçirirsiniz. Herkes rahatlar. Onlara Meksika dalga hareketi yaptırmakla kalmaz, kıvrak zekanızla yarattığınız komik sloganların da benimsenmesini sağlarsınız. Sizinle birlikte herkesin coştuğundan ve eğlenceli vakit geçirdiğinden emin olmanın keyfiyle tribünleri selamlayarak stadı terk edersiniz. Dışarıda başka ilginç bir şeyler var mıdır? Kesinlikle... 
