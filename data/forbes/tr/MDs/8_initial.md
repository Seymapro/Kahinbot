# 8. HANE

Canlanmanızı ve harekete geçmenizi sağlayan dürtü

Yaradılış duyusu olarak adlandırılan bu hane, gerçekte olduğunuz kişiliği, sizi canlandıran ve harekete geçiren dürtüyü anlatır.

1. hanedeki rakam sizin dış dünya tarafından algılanmanızı, 6. hanede bulunan rakam sizin kendinizi algılama biçiminizi anlatırken, 8. hanede bulunan rakam, herhangi bir durumda sizi canlandıracak ve harekete geçirecek şeyin ne olduğunu açıklar.

Yaradılış Duyusu basit anlamıyla iç benliğinizle uyumlu olmak ve doğal olmak anlamına gelir. Başka bir ifade ile Yaradılış Duyusu, Görme Duyusu'nun (başkalarının sizi nasıl gördüğünü ve değerlendirdiğini anlatan duyunuz) aksine sizin doğal kişiliğinizdir.

Bu duyu, varlığınızın derinliklerine işlemiştir. Yaptığınız şeyleri hangi ruhla yaptığınızı anlatır. Yaradılış Duyusu, kim olduğunuzu ve ilişkilerde nasıl bir davranış sergilediğinizi anlamanıza yardımcı olur. İlişkiler, hayatın önemli bir parçasıdır çünkü hepimiz zihinsel olarak uyarılma ihtiyacı hissederiz. Bu uyarılar pek çok yolla oluşur. En belirgin olanları, insanlarla karşılaşarak, onlarla kaynaşarak ve iletişim kurarak gerçekleşenlerdir. O kişinin size tümüyle yabancı olması, bir arkadaşınız olması veya çok yakın biri olması fark etmeksizin Yaradılış Duyusu, kişilere verdiğiniz tepkilerde ortaya çıkar. Davranışlarınız ve kullandığınız kelimeler, dış dünyaya verdiğiniz tepkilerdir ve diğerleri sizi bu davranışlarla ve kelimelerle değerlendirirler. Kısaca bu hane, sizi harekete geçiren, çevrenizdekilerin kendilerini iyi hissetmelerini sağlamak için yansıttığınız ve onların size karşılık vermesini sağlayan şeylerdir.

Şimdi 2010 Dünya Kupasına davet edildiğinizi hayal edin. Keyifli bir ortamdasınız ve enerjinin yarattığı heyecanı ve telaşı hissediyorsunuz. Oyuncular sahada ve milli marşlar seyircilerin katılımıyla söylenmeye başlıyor; duyular coşmuş, büyük bir gurur havası esiyor. Düdük çalıp oyun başladığında stadın coşkun taraftarlarla dolup taşmış olduğunu fark ediyorsunuz. 60.000 taraftarın takımlarını destekleyen tezahüratı büyük bir gürültü koparıyor. 

Birbirlerine çok yabancılar, ama hepsi ortak bir tecrübeyi paylaşıyorlar. Yoğun duygular hissediyorlar ve önlerindeki 2 saati kendilerini stadyumdan taşan bu enerji ile sarhoş olarak geçirmeye hazırlar. Tek bir düşünceye odaklanmışlar; maçın sonucu. Kimse yanındakinin kim olduğunu, hangi niteliklere sahip olduğunu, hangi dinden olduğunu, hatta gezegenin neresinden geldiğini umursamıyor. Birbirleri hakkında tek bildikleri, iki futbol takımının taraftarları ve destekçileri olarak orada oldukları. Adrenalinleri nefeslerini kesiyor, coşkunun bir parçası olmuşlar ve tutkuları noktada.

Hepsi kendi iradeleriyle ortak bir amaç doğrultusunda bir araya gelmiş bu topluluğa SİZ amigo olarak nasıl bir ruh katarsınız? 
