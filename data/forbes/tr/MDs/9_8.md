## 9. HANE 
### 8 Rakamı

Dokuzuncu hanedeki 8 rakamı bu dünyada, sorumluluk almak, kurallar belirlemek, yapılar oluşturmak ve belirsizliği sınırlayarak bundan bir belirlilik yaratmak için bulunur.

İnsanları aynı amaç doğrultusunda bir araya getirme ve onlara sorumluluk almayı öğretme beceriniz bulunmaktadır. Sınırsızlığın ve belirsizliğin, bir şeylerin başarılmasında engel olduğunu bildiğiniz için, sınırların çizilmesini sağlar ve hareket alanını net bir şekilde belirlersiniz. Siz, yaşamın "büyük mimarı"sınız. İster fiziksel olsun ister düşünce ya da eylem olsun, her şeyi inşa edebilirsiniz. Sizin yarattığınız yapılar dayanıklı olur ve hayatın rüzgarlarına karşı direnebilir. Bu nedenle en büyük göreviniz yapılar oluşturmaktır. Bu amacınıza nasıl ulaşacağınızı ve görevinizi nasıl yerine getireceğinizi anlamak için Pin Kodunuzu incelemelisiniz. 

Yapılar oluşturur ve sorumluluklar alırken bazen kaldıramayacağınız kadar ağır sorumlulukların altına girebilirsiniz. Bu tür durumlarda kendinizi bir kurban gibi hissedebilir ya da aşırı talepkar ve zorlayıcı olabilirsiniz. Aynı zamanda yapılar oluşturma ve sınırlar çizme yeteneğinizi olumsuz bir anlamda kullanarak farkında olmadan bir hayal dünyası yaratabilirsiniz. Bu nedenle eğer hayır demeyi ve kaldıramayacağınız yüklerin altına girmemeyi öğrenebilirseniz yaşam yolunda çok daha başarılı bir şekilde ilerleyebilirsiniz. 
