# 4. HANE
## 7 Rakamı

Dördüncü hanedeki 7 rakamı, bir işi yaparken, yaptığı işe kendini adayan, tek başına çalışmaktan ve iş mükemmel olduğunda ortaya çıkarmaktan hoşlanan bir yaklaşımı anlatır.

Kendinizi herhangi bir işe adamak için zamana ve kendi başınıza olmaya ihtiyaç duyarsınız. Yaklaşımınız açık ve kesindir, tek istediğiniz kendi halinize bırakılmaktır. İnsanlar sizin gizlilik yanlısı olduğunuzu düşünebilirler ama gerçekte çalışmak için kendinize ait bir alana ihtiyaç duyarsınız. Bu nedenle planlarınızı sessizce yürütür ve bir anda ortaya bir ürün çıkarırsınız. 

Eğer kendi bildiğiniz tarzda çalışmanıza izin verilmez ya da çalışmalarınız kesintiye uğratılırsa kendinizi yaralanabilir halde ve açıkta kalmış gibi hissedersiniz. Tuhaf çalışma alışkanlıklarınız oldukça sıra dışıdır. Her bir ayrıntıyı inceler ve zihninizde yalnızca kendinizin anlayabileceği bir şekilde birleştirirsiniz.

Yaptığınız işi yalnızca, eğer mükemmel olduğuna emin olursanız diğer insanlara sunarsınız; bu da her bir ayrıntıyı dikkatlice incelediğiniz anlamına gelir. Sürekli olarak ayrıntıları inceler ve her şeyin mükemmel ve yerli yerinde olduğuna emin olur, daha azıyla yetinmezsiniz.

Çalışırken insanlar size fazla yaklaştıklarında eleştirilme olasılığı rahatsız hissetmenize neden olur. Oysa ki yaptığınız mükemmel iş sonucunda pek az insan yorum yapabilir.

Hem kendinizi hem de sır saklamak konusunda o kadar başarılısınızdır ki pek çok insan için gerçek bir bilmecesiniz. Aynı ketum tavrınız iş hayatınıza da yansır.

Ortak çalışmalar yapmaktan hoşlanmadığınız için şirket ortamları sizin için rahatsız edici olabilir. Bir şirket ortamında ya da genel olarak diğer insanlarla birlikte çalışabilmeniz, yapılacak işin ve o işteki görevinizin size bildirilmesi ve ardından işin yapılması sırasında kendi başınıza bırakılmanız koşuluyla mümkündür.

Sanatsal uğraşları çok sever ve bu nedenle iyi bir sanatçı olabilirsiniz. Aynı zamanda mükemmelliyetçi bir insan olduğunuz için para hesabı konusunda da iyisinizdir. Bu da sizi finans bölümünde çalışmak için iyi bir aday yapar.

Baştan savma iş yapılan ortamlardan ya da ortak çalışmalara zorlandığınız işlerden uzaklaşma eğilimindesinizdir. Ortak çalışmalardan ve takım oyuncusu olmaktan hoşlanmasanız da, her şeyi tek başınıza yapmak yerine yaptığınız işlere başkalarını da dahil etmeyi öğrenirseniz o zaman çok daha başarılı olabilirsiniz. 
