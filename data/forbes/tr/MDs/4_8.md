## 4. HANE
### 8 Rakamı

Dördüncü hanedeki 8 rakamı, bir işi yaparken, sorumlulukla ve sağduyu ile yaklaşan, ekip çalışmalarına inanan, birlikte çalıştığı insanlardan da aynı sorumluluğu ve bağlılığı bekleyen bir kişiliği anlatır.

Dayanıklılık için yaratılmış, azimli ve güvenilir bir insansınız ve sorumluluklarınızı çok ciddiye alırsınız. O kadar güvenilirsiniz ki insanlar sizi akıl hocaları olarak kullanırlar. Örneğin, kötü bir ilişkiyi bırakıp gitmek yerine üzerinde çalışılmasını tercih edersiniz çünkü her sorunun çözülebileceğine inanırsınız. İşte bu nedenle de tüm dünyayı omuzlarınızda taşırsınız, adeta bunun için yaratılmışsınızdır.

Öğretmek, danışmanlık yapmak ve sosyal hizmetlerde bulunmak konularında da çok başarılısınızdır. Dünyanın düzenli ve belli bir çizgide ilerlemesi gerektiğini düşündüğünüz için siyasette de başarılı olabilirsiniz. Sorumluluktan hoşlanır ve hiçbir şeyin kararlılığınızı engellemesine izin vermezsiniz. Kendi inançlarınız konusunda fanatikleşme eğiliminiz olabilir.

Tutkularınız için çok şeyi feda edebilirsiniz ve kararlı tavırlarınız mutlaka kazanmanıza neden olur. Çok çalışır ve varlıklı olmak istersiniz. Kaderinizde büyük paralar kazanma potansiyeliniz vardır.

Paranın değerini çok iyi takdir edebilir ve paranızın karşılığını en iyi şekilde almak istersiniz. Bu özelliğiniz nedeniyle, kurumsal dünyada, bankacılık, finans, satın alma bölümlerinde başarılı olabilirsiniz.

Zamanın son derece değerli olduğuna ve bir maliyetinin bulunduğuna inandığınız için gününüzün dolu olmasına özen gösterin. Bir takım fırsatlar yaratarak kendinizi meşgul eder, sürekli olarak bir yerlere yetişme ve bir şeyleri başarma telaşı içinde olursunuz. Hatta yalnızca zamanınızı iyi değerlendirdiğinizi hissetmek için egzersiz yaparsınız.

Sağduyulu tavırlarınız dikkat çeker ve bir işe başladığınızda hemen o işin içeriğine göre çerçeve çizmek istersiniz. Sınırsızlık duygusu sizi rahatsız eder ve bu şekilde yapılan işleri savruk, dağınık ve etkisiz bulursunuz.

Size verilen göreve kendinizi adadığınız anda onu sorgulamadan yapabilirsiniz. İşin tamamlanması sizin için çok önemlidir ve eksik kalan işlerden inanılmaz bir rahatsızlık duyarsınız. Bu nedenle evdeki şampuanınızı bile tam olarak bitince atarsınız.

Son derece kararlı ve dayanıklı bir insan olarak elinizdeki işi size verilen süre içerisinde yavaş ama emin adımlarla tamamlamaya ihtiyaç duyarsınız. Bu durum, insanların sizin inatçı olduğunuzu düşünmelerine neden olabilir. İnsanların sorumluluk aldıkları işlerde çalışmalarını istersiniz. Tek kişilik gösterilere değil, ekip çalışmalarına inanırsınız. Elbette bu durum sizi çok iyi bir takım oyuncusu yapar.

Ekip çalışmalarından ve sorumluluk almaktan hoşiansanız da liderlik yapmayı sevmezsiniz. Elbette Pin Kodunuzda, liderlik yapmanızı sağlayan bir özellik bulunması durumunda bu yaklaşımınız değişir. Eğer birlikte çalıştığınız takıma liderlik etmeyi göze alabilirseniz işlerinizin çok daha iyi sonuç verdiğini görebiliriniz. Bir İmparatorluk kurup bunu yönetme becerisine sahipsinizdir. İnsanlar sizin liderliğinizi seve seve kabul edeceklerdir. Kendinize biraz daha fazla güvenin. Çünkü 8 rakamının güçlü yanlarını kendi yararınıza kullandığınızda, tüm dünyayı avuçlarınızın içine alabilirsiniz. 
