## 8. HANE

### 8 Rakamı

Sekizinci hanedeki 8 rakamı, sorumluluk almanın, size ihtiyaç duyulmasının ve bir işi tamamlamaya çalışmanın sizi canlandırdığını ve harekete geçirdiğini anlatmaktadır.

Siz gerçek bir sorumluluk insanısınız. İşleri yerine getirirken ekip çalışması yapmaktan hoşlanırsınız; ama yine de tüm sorumluluğu üzerinize alırsınız. Alışveriş yapmak, mülk edinmek ya da paranızın değerinin karşılığını tam olarak almak da kendinizi iyi hissetmenizi sağlar.

Ne de olsa 8 rakamı tüm rakamların "omega"sı yani sonudur ve tüm sorumluluk onun üzerindedir. En iyi mizaçlı, insancıl, sabit ve güvenilir arkadaş sizsiniz. Elinizdeki görev ya da üzerinde uğraştığınız sorun ne olursa olsun, o konu üzerinde çalışmayı ve insanlara yardım etmeyi kendinize borç bilirsiniz. İnanılmaz bir sabrınız vardır ve herkes mudu olduğu sürece siz fedakarlık yapmaya gönüllüsünüzdür çünkü size muhtaç olan pek çok insan vardır. Birilerini korumak için bu dünyada bulunuyorsunuz.

Yükleri taşımakla o kadar meşgulsünüzdür ki, onların üst üste yığıldığını fark etmezsiniz ve çoğunlukla hayatınızda bu durumla mücadele edersiniz. Siz farkına varmadan pek çok yükü üzerinize almışsınızdır. Aslına bakarsanız siz, dünyayı omuzlarınızda taşımak için tasarlandınız. Fakat işler istediğiniz gibi gitmediğinde umudunuz kolayca kırılır.

Kurumsal hayat size heyecan verir. Herkesin meşgul ve kontrol altında olduğu bir dünyada olmaya ihtiyaç duyarsınız. İnsanlar sizin sürekli devam eden ısrarınızın sonuç verdiğini görürler.

Tüm gününüzü çalışarak geçirebilirsiniz ve gün sonunda spor, egzersiz gibi bazı ek aktivitelere de girişebilirsiniz.

Reddedilmekten korkar, insanları memnun etmek için yolunuzu değiştirebilirsiniz. Beğenilmeye ihtiyaç duyarsınız. Kendinizi güvende hissedebilmek için maddi varlık kazanmak uğruna çok çalışabilirsiniz. Bu sizi daha fazla çalışmaya iter ve maddi olarak pek çok şeye sahip olursunuz. Ama diğerlerine yardım için paranızı çarçur etmemeye dikkat etmelisiniz.

Şimdi 60.000 kişinin önünde amigoluk yaparken sizi onaylamalarına ihtiyaç duyarsınız. Taraftarların hep birlikte coştuğundan emin olmak istersiniz. Büyük bir aile gibi hissediyor olmaktan mutlusunuzdur ve sorumluluk duygunuz devreye girer. Tabii ki size ihtiyaçları var ve siz de başkalarına yardım etme konusunda çok iyisiniz. Taraftarlara, tıpkı ekibinizi yönetir gibi amigoluk yaparsınız. Tek vücut olmuş kalabalığın coşkusu görevinizi layıkıyla yaptığınızın göstergesidir. Bu sorumluluğunuzu da layıkıyla yerine getirmenin mutluluğuyla stadı terk edersiniz. 
