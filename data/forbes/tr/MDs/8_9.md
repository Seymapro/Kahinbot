## 8. HANE

### 9 Rakamı

Sekizinci hanedeki 9 rakamı, komplo kuramlarının, oyunun, iyimserliğin ve öğrenme merakının sizi canlandırdığını ve harekete geçirdiğini anlatmaktadır.

Dünyanın yaşanmaya değer harika bir yer, herkesin de iyi insanlar olduğuna inanma eğiliminde olabilirsiniz. Bir çocuk kadar masum ve saf niyetlisinizdir. İnsanlar hakkında kötü hiç bir şey düşünmezsiniz. Parıltılar içinde, yaldızlı ve göz alıcı ışıklar saçan hayal ürünü bir dünyada yaşarsınız. Siz perilere ve meleklere inanır ve onları her yerde ararsınız. Bu dünya sizin için o kadar gerçektir ki bazen gerçek ile hayal arasındaki farkı ayırt edemezsiniz. Elbette gerçekliğinizi test etmek zorunda kalacağınız sert bir deneyim ile karşılaşır ve ardından şiddetli bir uyanış yaşarsınız. Bununla birlikte, sizin dünyaya dönmek gibi bir niyetiniz olmadığı için bu deneyimden pek fazla bir şey öğrenmezsiniz. Ne de olsa siz sonsuz bir iyimser ve bir çocuksunuz. 

Ama yine de dikkatli olmalısınız çünkü ahlaksız insanlar tarafından incitilmeye açıksınız. Komplo kuramlarına kolayca çekilir ve bu kuramları çözene kadar da kendinizi o hayal dünyasının etkisi altında bulursunuz. Kuramlarınız ve hayal dünyanız konusunda o kadar ikna edici olursunuz ki yarattığınız gerçekliğe kendiniz bile inanır, başkalarını da bu komplo kuramlarına inandırır ve düşüncelerini etkilersiniz. Sonuçta kuram gerçeğe dönüşür.

Siz Öğretmek ve felsefe yolu ile tarihin akışını değiştirmek için tasarlanmışsınızdır. Ancak dünyevi rutinlere kendinizi kaptırıp asıl meseleyi tümüyle gözden kaçırabilirsiniz. Bu kaybolmuş görünümünüz diğer insanlara çok çekici gelir. Bunu avantajınıza kullanın. Ama tabii ki siz bunu yapmayacaksınız. 9 rakamının içindeki çocuk, halden anlayan bir dost ve sırtına güven verici bir dokunuş bekler.

Her zaman sarf edecek bilgece bir sözünüz vardır ve bu da çevrenizdeki herkesi şaşırtır. Çok safsınız. Eğer ego sorunları yaşamaya eğilmiyseniz biraz tuhaf olabilirsiniz. Özellikle bir konuya ilgi duyduğunuzda oldukça takıntılı olabilir ve inatçılaşabilirsiniz. Konuyu kaynağına kadar araştırır, en dip noktaya ulaştığınızda da aniden sıkılır ve onu tamamıyla yok sayarsınız.

Her sabah uyandığınızda pozitif ve iyimser olarak uyanırsınız. Sevgi dolusunuzdur ve diğer insanlara samimi bir hassasiyetle yaklaşırsınız. Huysuzluk nöbetleri geçirip kendi istediğinizin olması için her şeyi protesto etseniz bile insanlar sizi destekler ve yüzüstü bırakmazlar. İncinebilir görüntünüz dayanılmaz olduğu için kolayca fark edilirsiniz. Sadece sessizce beklemeniz gerekir; birisi mutlaka sizi bulur.

60.000 kişilik stadyumda taraftarlarınıza amigoluk yapmaya gelince: Her şey o anki ruh halinize bağlıdır. Eğer kendinizi iyi hissediyorsanız onları neşelendirmek istersiniz. Ama kötü bir gününüzdeyseniz durum pek eğlenceli olmayacaktır. İçinizdeki çocuk ortaya çıkar ve kollarınızı kavuşturup inatçı bir şekilde durursunuz. Bir çocuğun ne kadar şımarık ve inatçı olabileceğini siz tahmin edin...

Plan ve program yapmadan sadece doğal eğlenme içgüdünüzle içinizden geldiği gibi coşar, doğaçlama yoluyla hem keyifli hem de bilgece sloganlar bulup taraftarları coşturursunuz. Çocuk gibi tribünde oradan oraya koşturur, taraftarların hepsini bu oyunun içine almak istersiniz. Hangi grubun hangi sloganı söyleyeceğini siz belirlersiniz. Bunu yaparken elbette taraftarlardan bile fazla iyi vakit geçirir, maç bittiğinde bundan sonraki oyun ve oyun arkadaşlarınızı bulmak için koşarak stadı terk edersiniz. 
