# 1. HANE

## 3 Rakamı

Birinci hanedeki 3 rakamı, ilk bakışta dikkat çeken, dışa dönük, askeri bir tarza sahip, sorumluluk sahibi ve disiplinli bir kişiliği anlatmaktadır.

Güç, öz denetim ve disiplin sergileyen bir görünümüz vardır. Yüz hatlarınız insanlarda saygı uyandırır. Diğerlerinden hemen ayırt edilirsiniz. Keskin hatlarınız, topluluklarda dikkat çekmenize neden olur. Gözleriniz, var olan durumu herhangi bir akıl karışıklığına yer bırakmadan değerlendirir.

Zaman zaman yüzünüzdeki ifade tedirgin edici olabilir. Sakin, kararlı ve sert ifadeniz insanların size yaklaşmadan önce ikinci bir kez düşünmelerine neden olur. İnsanlarla konuşurken son derece ciddisinizdir. Bazen, insanlar sizinle konuşurken kendilerini bir generalin karşısındaymış gibi, bazen de kendilerini sorgu masasındaymış gibi hissedebilirler. Üç rakamı askeri ve disiplinli bir rakam olduğundan insanlar sizin huzurunuzda bulunduklarında dikkatlerini size yönlendirirler. Yürürken bile adeta uygun adımda ilerlersiniz.

Ünlü öfke patlamalarınız dillere destandır. Öfkelendiğinizde insanlar yolunuzdan kaçışırlar. Dikkatli olun, belli bir görüş ya da inançlarınız konusunda fanatik bir hale gelebilirsiniz.

Karmaşadan düzen yaratmak için varsınız ve size göre böyle bir şeyi ancak bir 3 insanı başarabilir. Sizinle rekabete kalkışan insanın doğrudan gözlerinin içine bakar, adeta ona meydan okursunuz. Herkes sizin için bir meydan okuma olabilir ve siz, bu meydan okumaya karşılık vermeye hazırsınızdır. Buna karşın gözlerinizde herhangi bir endişe ifadesi bulunmaz, aksine doğrudan karşınızdakinin gözlerinin içine bakarsınız. Sıcağa dayanamayan mutfaktan çıkabilir diye düşünürsünüz. Size göre zayıf olan bu insanlar, sizi takıntılı ve 

talepkar bulsalar da bu pek umurunuzda olmaz. Bir hedefiniz vardır ve ona giden yol ne kadar acı olsa da sonuca ulaşırsınız.

Bu kelimeleri kullanmasanız da sık sık "Ben demiştim" duygusu yaşayan bir insansınızdır. Genellikle bir işe baktığınız anda onun tüm adımlarını başından sonuna görürsünüz. Bu özelliğiniz sizi, herhangi bir işi yapmak ve organize etmek için en uygun adaya dönüştürmektedir. Sorumluluklarınızı asla bırakmaz, elinize aldığınız işi mutlaka sonuca ulaştırırsınız. Fakat sonuca doğru kesin bir irade ile hareket ederken, iş yaptığınız insanların duygularına aldırmaz, işin tamamlanıp hedefe ulaşılmasını her şeyin üzerinde görürsünüz.

Boş işlere zaman ayıramayacak bir insan gibi görünürsünüz. Disiplinli tavrınız, yönetiminiz altında çalışan insanların, yapacakları bir iş yokken bile meşgul görünmelerine neden olur. Düzen ve disipline çok önem verirsiniz. Karşınızdaki kişi üzerinde, disiplinli ve eline aldığı işi iyi organize edebilecek bir insan izlenimi bıraktığınız için insanlar, sizin yönlendirmeniz altında çalışmak isterler. Bir parça daha nazik, yumuşak ve çekici olmayı başanrsanız, insanlarla olan ilişkilerinizi çok daha başarılı yönetebilirsiniz.
