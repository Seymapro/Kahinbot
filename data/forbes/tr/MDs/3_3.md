## 3. HANE
### 3 Rakamı

Üçüncü hanedeki 3 rakamı, dünyadaki sorunların önemli nedenlerinden bir tanesinin yeterince disiplinli ve organize olmamaktan, insanların kendilerini işlerine adamamasından ve inançlarının yeterince güçlü olmamasından kaynaklandığına inanır.

Hayattan tat alma anlayışınız, kendinizden emin bir şekilde, düzen yaratmak (hatta karmaşadan bile) ve organize etmektir. Amacınız basittir; dikkatle tasarlanmış bir plan yardımıyla kazanmak. Gerektiğinde, var olan düzensizliğe saldırır, katı ve disiplinli davranırsınız. Bir işi yönetme ve organize etme beceriniz hemen göze çarpar. Size ilginç gelen bir işten bahsedildiği anda zihniniz onun ayrıntıları ve organizasyonu üzerinde çalışmaya başlar, hedefinize ulaşmak için en hızlı yolu seçerek kısa bir sürede ilgili her tür planı yapmış olursunuz ve kararınızdan asla dönmezsiniz.

Zihninizde, bir işin başarılması için yalnızca tek kişilik yer vardır. Bağımsız olmayı seversiniz. Bu nedenle işi siz yapar ve diğerlerine nasıl yapılacağını gösterirsiniz.

Üç rakamı askeri ve devrimseldir. Elinize aldığınız her işi askeri bir düzen içinde hakkıyla yerine getirerek yapabilecek tek kişi sizsinizdir ve bunu kimse sizin kadar iyi başaramaz.

Kendinizi tam anlamıyla elinizdeki işe adarsınız; ama ilk olarak o işe inanmanız gerekir. Eğer yapacağınız şeye inanmıyorsanız o zaman o işi yapmanın bir anlamı yoktur; bunun zaman ve enerji kaybından başka bir şey olmadığını düşünürsünüz.

Her şeyin yerli yerinde olması ve doğru yapılması gerekir. Disiplinsizliğe, zayıflığa, kararsızlığa tahammül edemezsiniz. Sizi yavaşlatan insanlar varsa, çekip günelerini söylersiniz. Hedefinize

ulaşmaya çalışırken, denkleme duygusallık etkenini koymazsınız. Bunun nedeni, bir iş yapılırken duyguların devreye sokulmamaları gerektiğine inanmanızdır. Çabalarınız sırasında bazen kabalaşabilirsiniz ancak yaptığınız işten asla yakınmazsınız.

Son derece tutkulusunuz ve işlerin dürüstlük, açıklık ve azimle başarılabileceğine inanırsınız. Bir kez hedefinizi belirlediniz mi hiçbir şey sizi durduramaz, zorluklar sizi korkutmaz. Hedefe ulaşıncaya kadar gerekirse dağları yerinden oynatır, baskı uygulamayı ve çaba sarf etmeyi sürdürürsünüz, insanlar, başarınızı hayranlıkla izlerlerken siz bu duruma aldırmadan bir sonraki iş ile ilgilenmeye başlarsınız.

Çevrenizi yalnızca etkili ve iş yapabilecek kişilerle donatırsınız. İnsanlar, yönlendirmelerinize saygı duyar ve onlara harfiyen uyarlar. Emirlerinizin kesin bir şekilde yerine getirilmesi ve gecikme olmaması konusunda son derece hassassınızdır. Eğer herhangi bir şekilde rahatsızlık yaşayan olursa onları uzaklaştırır ve yerlerine doğru düzgün davranan ve işini hakkıyla, zamanında yerine getirebilecek insanlar bulursunuz. 

Büyük şeylerin parçası olmaktan hoşlandığınız için dini düşünceler ya da siyasi ideolojiler sizi kendine çekebilir. Ancak belli bir görüş konusunda fanatikleşmemeye dikkat etmeniz gerekmektedir. Yoksa, insanlar, sizin yanlış yönlendirilmiş olduğunuzu düşünebilirler.

Olağanüstü organizasyon yeteneğinize, kararlılığınıza ve disiplininize biraz keyif ve güzellik de eklerseniz çok daha başarılı olabilirsiniz. Gülümsemek, insanlarla aranızdaki iletişimin çok daha rahat ve başarılı olmasına yardımcı olabilir.

Kurumsal yapılarda kendinizi rahat hissettiğiniz için düzen gerektiren askerlik, organizatörlük, mühendislik ve benzeri alanlarda oldukça başarılı olabilirsiniz. 
