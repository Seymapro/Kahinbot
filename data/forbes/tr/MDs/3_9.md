## 3. HANE
### 9 Rakamı

Üçüncü hanedeki 9 rakamı, dünyadaki sorunların, insanların hayata güçlerini kullanamamalarından, hayallerinin peşinde koşmamalarından, yeterince bilge olmamalarından ve iyimserliklerini yitirmelerinden kaynaklandığını düşünen bir kişiliği anlatır.

9 rakamı olarak, çocuksu, saf, tutkulu, oyuncu, bilge, felsefeden hoşlanan ve paylaşımcı bir yapınız vardır. Dünyanın mucizelerle ve keşfedilmeyi bekleyen harikalarla dolu bir yer olduğuna inanırsınız. Dünya sizin oyun alanınızdır ve siz, hayal gücünüzü sınırlamadan bu oyun alanında serbestçe oynamak istersiniz.

Yaşam ile ilgili tat anlayışınız, siz farkında olsanız da olmasanız da son derece basittir: Yaşamda karşılaştığınız herhangi bir sorunun üzerine cesaretle yürürsünüz. Affedici bir insansınız ve tüm dünyayı daha bilge hale getirecek bir tür devrim yaratmak istersiniz. Öğretmek ve dünyayı felsefe aracılığıyla değiştirmek için tasarlanmış bir insansınız ancak çoğu zaman kendinizi günlük işlerde yitirir ve asıl önemli olan şeyleri kolayca unutursunuz. İşlerinizi kafanızda derleyip toplamaya ihtiyacınız vardır.

Bilgiye aç parlak bir zihniniz olduğu için sürekli olarak bir şeyler öğrenmek ve bilgilerinizi tanıştığınız herkesle paylaşmak istersiniz. Bir konu ilginizi çektiğinde, o konuyu araştırmak için saatlerinizi harcarsınız. O konuda yeterli bilgi sahibi olduğunuzda, sıkılır ve ilginizi çeken başka bir konuya yönelirsiniz.

Diğer insanlarla ilgilenirken dikkatli olun; insanlara çok çabuk güveniyor ve saf davranıyorsunuz. Bu nedenle kolayca kandırılabilirsiniz. Buna karşın aşırı iyimser olduğunuz için bu insanlara yeniden güvenirsiniz.

Ayaklarınızdan bir tanesini fantezi dünyasına, diğerini ise gerçeklere basarsınız. Sorununuz, gerçek ile fanteziyi birbirine karıştırmanızdır. Aldırmayın; nasıl olsa birisi tarafından kandırıldığınızda bir anda gerçekliğe döner ve ayaklarınızı yeniden yere basarsınız.

Her gün uyandığınızda içinizde olumlu ve iyimser bir duygu olur. Akşama kadar yapacak bir sürü şeyiniz ve şaşırdığınız pek çok şey olur. Bu durum biraz aklınızı karıştırsa da, sürekli olarak dünyayı kurtaracak bir takım büyük projelerin ya da ihtiyacı olanları iyileştirmenin bir yolunu bulmanın hayalini kurmaya devam edersiniz. İster pratiğini yapın isterseniz konuşun, felsefe, hayatınızda önemli bir rol oynar.

Çevrenizdeki insanlardan ve akımlardan kolayca etkilenebilirsiniz. Birden fazla ilgi alanınız olabilir ve uzun süren işlerden sıkılabilirsiniz. Bununla birlikte eğer ilginizi çeken bir uğraş ile karşılaşırsanız kimse sizin kadar çalışkan ve kararlı olamaz. Büyük bir inatla o işi sonlandırana kadar çalışırsınız. 

Felsefe ve şifa alanları sizi her zaman kendine çeker. Bitmek bilmeyen bir öğrenme merakınız vardır ve bu da sizi diğer rakamlar içinde en iyi öğrenci ve öğretmen yapar.

İlginizi çeken bir işe kendinizi öylesine verirsiniz ki dünyayı unutursunuz ancak bazen işle oyunu birbirine karıştırırsınız. Kendinizi hayallerinizde ve işin oyun kısmında fazla kaybetmemeye ve fazla inatçı olmamaya dikkat ederseniz yaptığınız işlerde çok daha başarılı olabilirsiniz. 
