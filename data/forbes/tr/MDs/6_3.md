## 6. HANE

### 3 Rakamı

Altıncı hanedeki 3 rakamı, kendini disiplinli, organize, kararlı, doğayı ve hayvanları seven bir insan olarak görür.

Zihniniz son derece düzenlidir ve bunu dış dünyaya da gösterirsiniz. Karışıklıktan ve düzensizlikten rahatsız olursunuz.

Başka insanların meselesine bulaşmak istemezsiniz ama, açık sözlü olduğunuzdan bir şeylerin yanlış olduğunu düşündüğünüzde, hiçbir tereddütte bulunmadan hemen kendi görüşlerinizi belirtirsiniz. İnsanların, söylediklerinizi anlamlı bulacaklarına eminsinizdir ve anlamlı bulmayanların aptal olduklarını düşünürsünüz. İnsanların mesajınızı net bir şekilde almaları çok önemlidir ve bu nedenle onlarla net ve yüksek sesle konuşursunuz. Bu şekilde konuşarak söylediklerinizi bir kez daha tekrarlamanıza gerek kalmayacağına inanırsınız. Bununla birlikte mesajınız, karşınızdaki insana oldukça sert gelir ve diğer insanlar sizin tıpkı bir askere benzediğinizi düşünürler.

Düşüncelerinizi yöneten temel dürtülerden bir tanesi düzen ve disiplindir. Size göre bu, bir takım şeyleri kendi başınıza yapmanızın en önemli nedenidir. Düzensiz ve disiplinsiz insanları biraz rahatsız edici bulur, bu nedenle de onları kendi hallerine bırakırsınız. Yalnızca zamanınızı harcamaktan başka bir şey yapmayan bu insanlarla asla ilgilenmek istemezsiniz; çünkü sizin için zaman son derece değerlidir.

Her şeyin tıpkı bir saat gibi işlemesi gerekmektedir. Eğer dünyayı yönetme şansına sahip olsaydınız, kusursuz işlemesini sağlayabilirdiniz. Bu, elbette bir düşüncedir ama yine de etkili bir düşüncedir. Çünkü yetersiz insanlar sizi inanılmaz derecede hayal kırıklığına uğratırlar. Onlara karşı tahammülsüz ve sabırsızsınızdır. Ayrıca, öfkenizi kontrol altına almayı öğrenmelisiniz.

Sizin inancınıza göre, insanların hayatlarında bir amaçlarının ve bir yollarının olması gerekir. Hayatınızda zayıf, mızmızlanan ve tembel insanlara yer yoktur. İnandığınız bir işe kendinizi tam olarak adarsınız.

Elinize aldığınız işi herhangi bir duraksama göstermeden düzenlemeye başlarsınız. İşleri bildiğiniz gibi yapmak için kendi halinize bırakılmanız gerekir. Durumun analizini yapar (bu sırada gözleriniz belli bir noktaya odaklanır), denetimi elinize alır ve iş bitene kadar kararlı, disiplinli, planlı bir şekilde yolunuza devam edersiniz. Zorlayıcı ve baskıcı olmanız gerekse dahi mutlaka sonuca ulaşırsınız.

Son derece tutkulu bir insansınızdır ve bağımsız bir şekilde çalışmak istersiniz. Eğer insanlar damarınıza basarsa, bunu anlamalarını sağlarsınız. Onlarla ilgilenirken duygulara zerre kadar önem vermezsiniz. İnançlarınız konusunda uzlaşmaz bir şekilde inatçılık sergiler ve görev duygusuyla harekete geçersiniz. Bu da, yüksek beklentileriniz nedeniyle kendinize bir sürü düşman yaratacağınız anlamına gelmektedir.

Kendinize, hayatın yalnızca bir şeyleri organize etmekten ve disiplinden ibaret olmadığını, aynı zamanda gülmeye ve eğlenmeye de ihtiyacınız olduğunu hatırlatmalısınız. Biraz daha keyifli olmayı ve insanların da yaptığınız organizasyonlar içinde birazcık hayatın tadını çıkarmalarına izin vermeyi öğrenirseniz, hem siz daha mutlu olacaksınız hem de çevrenizdeki insanlar. 
