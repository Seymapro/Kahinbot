# 9. HANE

## 9 Rakamı

Dokuzuncu hanedeki 9 rakamı, bu dünyada, öğrenmek, öğretmek, iyileştirmek ve bilgeleşip insanlara da kendi yeteneklerini kullanarak nasıl bilgeleşebileceklerini aktarmak için bulunur.

Dünyanın en iyi öğrencisi ve en iyi öğretmeni olabilirsiniz. Hem genç hem de yaşlı olabildiğiniz için, gençken bile "olgun ve bilge bir ruh" olarak algılanırsınız. Alkış beklemeden yapılacak şeyi yapar ve kendinizi uğraştığımız konu içinde kaybedebilirsiniz. Görevleriniz arasında aynı zamanda insanların birbirlerine güvenmelerini ve hayallerinin peşinden koşmalarını öğretmek de vardır. İnsanların, dünyanın gizemine olan inançlarını yitirmemeleri gerektiğine, her şeyin mümkün olduğuna ve mucizelere inanırsınız. Eğer sahip olduğunuz yetenekleri doğru bir şekilde kullanabilirseniz gerçek bir bilgeye ve şifacıya dönüşebilirsiniz. Bu amacınıza nasıl ulaşacağınızı ve görevinizi nasıl yerinize getireceğinizi anlamak için Pin Kodu'nuzu incelemelisiniz.

Bütün bu yeteneklerinizi kullanırken kendinizi hayal dünyasında kaybetmemeyi öğrenmelisiniz. Aynı zamanda aşırı inatçı ve sabit fikirli olmamaya dikkat etmelisiniz. İş ile oyunu birbirine karıştırma eğiliminizi dizginleyebilirseniz daha başarılı olabilirsiniz. Saf bir insansınız ve insanlara aşırı güvenme nedeniyle sık sık birileri tarafından zarara uğratılabilirsiniz. Eğer bilgeliğinizi kendi meselelerinizde de kullanmayı öğrenirseniz yaşam yolunuzda çok daha zahmetsiz bir şekilde ilerleyebilirsiniz. 
