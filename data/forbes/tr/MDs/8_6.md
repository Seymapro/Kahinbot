# 8. HANE

## 6 Rakamı

Sekizinci hanedeki 6 rakamı, güzel şeylerin, sosyalleşmenin, insanlarla bir arada olmanın, müziğin ve dansın sizi canlandırdığını ve harekete geçirdiğini anlatmaktadır.

Estetik bir ruhunuz vardır ve çevrenizde güzellikler yaratmak istersiniz. Herkes size bayılır. Sizinle bir arada olmak için pek çok şeyi yapabilirler. Huzur, güzellik ve uyum her zaman sizin için çok önemlidir. Denge, hayatınızın en önemli unsurudur.

Siz, bu dünyada, birlikte vakit geçirilecek en doğal ve rahat insansınızdır. İnsanların gıpta ettiği bir çekiciliğiniz ve stiliniz vardır, tablo gibi bir imaj yaratmak için çok çalışırsınız. Bu, herkes için zor bir roldür. Eğer göz önünde olacaksanız, insanların sizi çekici ve yeterince etkileyici bulmaları gerektiğine inanırsınız. Bunu en gösterişli ve göz kamaştırıcı şekilde yaparsınız. Sunumunuz sizin gerçek yüzünüzü ortaya koymakta yetersiz kalsa bile yeterince etkileyicidir.

Her zaman imajınız üzerinde çalışırsınız ama insanlar bunu fark etmezler. Tarzınız yumuşak ve çekicidir. Doğal karizmanızla cezbetmek için dünyaya gelmişsinizdir. Kısacası, karşı konulamaz bir insansınız.

Dünyayı daha yaşanılır bir yer haline getirmek için çalışırsınız. Her şeyi güzelleştirmek için güçlü bir istek duyarsınız. Hayata karşı tavrınız o kadar rahattır ki, diğerleri sizin başka bir alemde yaşadığınızı düşünürler.

Sizi çok az şey üzebilir. Çevrenizdekilerin kendilerinden memnun olmalarını içtenlikle ister, onları rahat ettirebilmek için yolunuzu değiştirebilirsiniz. İnsanlara pek bozulmaz, hayatı kolayca yaşarsınız. Hayat da, tıpkı sizin planladığınız gibi sorunsuz akar. Çevrenizi olabildiğince göz alıcı bir şekilde düzenlersiniz. Dış görünüm her şeydir. Olabilecek en güzel ortamları yaratarak insanların hayattan zevk almalarını istersiniz.

Sizin iyi yaşama zevkiniz vardır. Hayattan en iyiyi alır, size sunduğu tüm zevkleri yaşamak istersiniz. İnsanların sadece sizle birlikte olmanın hazzını tatmak istemelerini sağlayacak çekici bir auranız bulunmaktadır. Sakin ve rahat enerjinize karşı konulması çok zordur. İnsanlar ister istemez varlığınızın etkisi altında kalır ve size yakınlaşmak isterler. Özgün olmak sizin için çok önemlidir ve asla başkalarını taklit etmezsiniz.

Topluluktan harekete geçirmek size çok kolay gelir. Sakin ve serinkanlısınızdır. Her zaman samimi ve dürüst bir etki bırakırsınız. 60.000 taraftar önüne çıkmak konusunda hiçbir sorun yaşamazsınız. Biraz gözünüz korksa bile karizmanız ve çekiciliğinizle onları rahatlıkla yönlendirebilirsiniz.

Böyle durumlara hazırlıklı olduğunuzdan taraftarları göze de hoş gelecek şekilde yerleştirmeye başlar, özgün ve kibar sloganlar bularak, doğal karizmanızın da yardımıyla kalabalıkları coşturursunuz. Müzik ve dans sizi de canlandırdığından tribünler için bunun iyi bir motivasyon olacağını bilerek tezahüratlarınızı ritmik hareketler, şarkılar ve danslarınızla süslersiniz. Taraftarlar da tereddütsüz sizin komutlarınızı takip ederek, takımlarını coşkuyla desteklerler.
