# 4. HANE

## 5 Rakamı

Dördüncü hanedeki 5 rakamı, bir işi, entelektüel bir bakış açısıyla kendi bildiği yollarla pratik çözümler üreten, baskı altında hissetmesine rağmen iyi iş çıkarabilen ama aynı zamanda yalnız çalışmayı tercih eden bir tavrı anlatır.

Herhangi bir duruma karşı verdiğiniz ilk tepki "hayır"dır. Kendinizi herhangi bir işe adadığınızda önce ayrıntıları inceleme ihtiyacı duyarsınız. İçinde bulunduğunuz her tür durum strese kapılmanıza neden olabilir. Cesaret kırıcı bir görevle karşılaştığınızda, meseleyi hafife alarak geriliminizi saklamaya çalışırsınız ve çevrenizde size destek olacak insanlara ihtiyaç duyarsınız. Buna rağmen geriliminiz hemen hissedilir. Eğer insanlar sizi izliyorsa, yarattığınız gerilimi ortadan kaldırmak için yaratıcı zekânızı kullanıp akıllıca bir çözüm bulursunuz.

Aslına bakarsanız sorumluluk almayı hiç istemez ve yapmak zorunda olduğunuz işten kaçmak için elinizden geleni yaparsınız. Çoğunlukla başka bir yerde olmayı tercih edersiniz ama ışık hızında hareket ederken detayları kaçırabilirsiniz.

Kendinizi kolayca aptal durumuna düşürebilirsiniz ama durumu düzeltmek için daima zekice bir yorumda bulunursunuz. Ne yaptığınızı bildiğinizi farz ederken ortaya birkaç komik kelime atarsınız.

Bir işi yaparken yavaş tavırlar, uzun düşünme süreçleri ve kararsızlıklar canınızın sıkılmasına neden olur. Serbestliğinizin ve özgürlüğünüzün kısıtlanmasından hiç hoşlanmazsınız. Bu nedenle de sosyal bir insan olmanıza karşın, diğer insanlar sizin hızınıza yetişemedikleri için yalnız çalışmayı tercih edebilirsiniz. Eğer kendi halinize bırakılırsanız, herkesin beklediğinden daha kısa sürede sonuçlara ulaşırsınız. Sonuca nasıl ulaştığınızı yalnızca siz bilirsiniz.

Problem çözmek, sizin en zevk aldığınız alandır.

Bir görev ile karşı karşıya kaldığınızda mekanikleşirsiniz. Harekete bir kez geçtiğinizde artık plana ihtiyaç duymazsınız. Adrenalini hissettiğinizde çok iyi iş çıkarır, hızlı ve etkili kararlar verirsiniz.

İnsanların sizin keskin zekânızla ve alaycılığınızla başa çıkmayı öğrenmeleri gerekir. Kaçınılmaz olarak sizin uyanık ve zeki olduğunuz fark edilecektir. Tavsiyelerinizin arasında sorular sorar ama asla yanıt beklemezsiniz ve adeta kendi sorunuzu kendiniz yanıtlarsınız.

Gerçeklere çok bağlısınızdır. Tereddüt edebilirsiniz ama bunun nedeni yalan söylemeye hazırlanmanız değil, etkili bir yanıt bulmaya çalışıyor olmanızdır.

Gergin enerjinizin denetim altında tutulması gerekir. Özellikle baskı altında fazla heyecanlı ve tepkisel bir hale gelip aşırı tepki verebilirsiniz. Fakat her tür sorun, zekânız için bir meydan okumadır; özellikle de başka bir insanın zekâsına karşı yarışırken. Stresinizi kontrol altına almak için gevşeme egzersizleri yapabilirsiniz.

Her zaman olayları yapmanın bir başka yolunu bulursunuz. İnsanlar sanki bir şeyleri tersten yapıyormuşsunuz gibi bir duyguya kapılabilirler. Bir işi yaparken zaman zaman asileşerek olayların doğal akışında kesintilere neden olabilirsiniz. Hatalar bulmanız ve daha iyi noktaları işaret etmeniz sık sık insanların canını sıkar. Bu nedenle asilik yapıp hemen sonuca varmadan önce tüm verileri yeterince inceleme sabrını gösterirseniz çok daha başarılı olabilirsiniz.
