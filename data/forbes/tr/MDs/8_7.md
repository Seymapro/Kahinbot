## 8. HANE
### 7 Rakamı

Sekizinci hanedeki 7 rakamı, kendi başınıza kalmanın, evrenin sırlarını incelemenin, sessizliğin ve dinginliğin ruhunuza iyi geldiğini anlatmaktadır.

Özel hayatınıza değer verir ve kendinizle baş başa olmaktan zevk alırsınız, özellikle de diğer insanlarla uğraşarak zor bir gün geçirmişseniz. Eğer birileriyle bir arada olacaksanız bile bunların güvendiğiniz ve yanlarında kendinizi rahat hissettiğiniz insanlar olmasını istersiniz. Ancak bazen toplumdan kendinizi soyutlama huyunuzu abartabilirsiniz.

Mahremiyetiniz konusunda çok bencil davranır ve o alana burnunu sokmak isteyenlere karşı kolayca pes etmezsiniz. Ama bir kere dünyanızı açtınız mı pazarlık etmekten vazgeçer, kendinizi o kişiye adarsınız.

Sorumluluklarınız söz konusu olduğunda çok hassassınızdır. Elinizdekinin en iyisini verir ama aynı şeyi karşıdan da beklersiniz. Kariyeriniz boyunca çok sıkı çalışırsınız ve iş arkadaşlarınız size güvenirler. Her şeyin kusursuz olmasını istediğiniz için özellikle iş yerinizde düzen ve tertip sizin için önemlidir. Çalışmayı seversiniz. Yaptığınız her şeyde tam bir kesinlik ararsınız.

Kusursuz bir dünyada yaşamanız gerekir ve bunun için yorulmak bilmeden tek başınıza çalışırsınız. Mükemmelliyetçi bir insansınızdır ve elinize aldığınız işi en mükemmel şekilde yapabilirsiniz. Sanata büyük bir yeteneğiniz vardır. Sanat sizin için, kendinizi ifade etmenin en iyi yollarından bir tanesidir.

Kolayca utandığınız için kimsenin sizi utanç verici bir duruma sokmaması amacıyla yolunuzu değiştirebilirsiniz. Alaya alınmayı veya dikkatleri üzerinize çekmeyi kaldıramaz, sınırlarınız zorlandığında buna öfkeyle yanıt verirsiniz. Her hareketiniz hesaplıdır. Siz tedbirli davrandıkça insanlar bu durumu kontrol çılgınlığı olarak algılarlar.

Doğaçlama bir konuşma yapmazsınız. Ancak dikkatli bir şekilde hazırlandıktan ve yorulana kadar prova ettikten sonra kendinizi rahat hissedersiniz. Zaman içerisinde daha az kontrollü olabilir, sunumlarınızdan ve toplum önündeki konuşmalarınızdan keyif almaya başlayabilirsiniz.

Ve şimdi sizden amigo olmanız isteniyor. İmkansız! Küçük bir topluluk karşısında bile performans gösteremezken binlerce taraftar size bakıyor. Korku ile donup kalırsınız. Kendinizi küçük düşürülmüş hissedersiniz. Bu, kesinlikle hayatınızın en utanç verici anıdır. Büyük bir sarsıntı yaşarsınız. Ne konuşma metniniz ne de prova yapmak için zamanınız vardır. Merak etmeyin ağzınızı açtığınızda gayet iyi bir performans gösterecek ve bu durumdan sağ salim çıkacaksınız. Tabii ki prova yapma imkanınızın olması her şeyi daha da mükemmelleştirecektir. 
