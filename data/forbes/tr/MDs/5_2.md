## 5. HANE 
### 2 Rakamı

Beşinci hanede bulunan 2 rakamının dersi, diğer insanların duygularını anlamak ve onlarla doğru empati kurmaktır.

Bu, duyguları olmayan bir insan olduğunuz anlamına gelmiyor elbette. Yalnızca, insanların ne tür durumlarda ne tür tepkiler vereceklerine dair kendi kafanızda bir düşünce yaratıp bunun doğru olduğuna inanabiliyorsunuz. Bu nedenle, insanlarla ilişkilerinizde onların duygularını dikkate almayı öğrenmelisiniz. Şefkatli davrandığınız inancıyla aşırı koruyucu ya da baskıcı bir hale gelebilirsiniz. Eğer bu tutumunuzu sürdürürseniz insanlar sizin şefkatli bir insan olduğunuzu anlamaz ve onların duygularını asla hesaba katmadığınızı düşünürler. 

Duygusal tepkileriniz işinize de yansıyabilir ve iş ile özel yaşamınızın birbirine karışmasına ya da birbirlerinden etkilenmesine yol açabilir. İnsan zihninin beden üzerindeki gücünü önemseyin. Duygusal sorunlar yaşadığınız böyle dönemlerde bedeniniz zarar görebilir ve sağlık sorunları yaşayabilirsiniz. Duygusal dengenizi yeniden kazandığınızda sağlığınızla, işinizle ve ilişkilerinizle ilgili sorunlarınızın da çözümlenmeye başladığını göreceksiniz.

Özellikle dönüşüm yıllarında, yakın ilişkileriniz ve işiniz ile ilgili sorunlar yaşama eğiliminde olursunuz. Bu yıllarda, bir ilişkinizi bitirebilir, sorunlu bir ilişkiye başlayabilir, kendinizin ya da ailenizin sağlık sorunlarıyla ilgilenmek zorunda kalabilirsiniz. Böyle bir durumda, içinde bulunduğunuz duygusal baskı ile insanların size olan sevgilerinden yoksun kalmışsınız gibi hissedebilirsiniz ve her zaman olduğunuzdan daha baskıcı ve talepkar bir hale gelebilirsiniz.

Sahip olduğunuz o muhteşem sevginizi ve şefkatinizi hayatınıza yansıtmalısınız. Başka insanların duygularını anlamak, dönüşüm yıllarında her zaman olduğundan daha büyük bir önem taşıyacaktır. Bu nedenle duygularınızdan ve tepkiselliğinizden arınıp gerçekten de çevrenizdeki insanların neler hissettiklerini anlamaya çalışın. Eğer bunu başarabilirseniz sorunlu ilişkilerden kaçınıp, var olan ilişkilerinizi korursunuz ve genel olarak ilişkilerinizi çok daha sağlıklı ve başarılı bir şekilde yönetebilirsiniz. 
