# 1. HANE

## 8 Rakamı

Birinci hanedeki 8 rakamı, güçlü, güvenilir, sorumluluk sahibi, içe dönük, ağır başlı ve dürüst bir kişiliği tanımlamaktadır.

Fiziksel olarak iri olmasanız dahi heybetli bir görünüşünüz vardır. Bir mekana girdiğinizde genellikle dikkat çeker ve beraberinizde güçlü ve büyük bir aurayı da getirirsiniz. Soğuk ve sakin bir görünüşünüz olduğu için bazen insanlar size yaklaşmakta zorlanabilirler.

Bazı zamanlar bir şeye karar vermek için çok düşünme ihtiyacında olmanız çevrenizdeki insanlar tarafından sanki tembellikmiş gibi algılanabilir. Oysa oldukça sabırlı ve çalışkan bir insansınız.

İnsanlar tarafından fazla buyurgan ve güçlü algılanırsınız ama bu sizi rahatsız etmez. Bir amacınız vardır ve ona ulaşmak için güç kullanmanızda yanlış olan bir şey yoktur. Gece boyunca uyanık kalıp, kazanmak için ne söylemeniz gerektiğini düşünebilirsiniz.

Herkese ilgi gösterir, bakar ve kollarsınız; özellikle de ailenizi. Aile üyeleriniz sizin patronluk tasladığınızı, fazla zorlayıcı hatta kontrol delisi olduğunuzu düşünürler.

İstediğinizi kazanıncaya kadar pazarlık yaparsınız. Kolay kolay öfkelenmez ve ne olursa olsun sakinliğinizi korumaya çalışırsınız; ne de olsa öfkeli bir sesle konuşmak kaybetmenize neden olacaktır. İnanılmaz bir sabrınız vardır ve üzerinde odaklandığınız konudan sapılmadığı sürece uzlaşmaya hazırsınızdır.

Sorunları ortadan kaldırmak için utangaç görünürsünüz ama bu yalnızca, pazarlık sırasında insanların üzerinize gelmelerine engel olmak için takındığınız bir maskedir. Diğer insanların kararlılığınızı etkilemelerine izin vermez ve istediğinizi son derece net bir şekilde ifade edersiniz.

İnsanlar kabadayı gibi davrandığınızı düşündüklerini söylerlerse şaşırmayın. Çünkü bir şeyler yapabilmek için bir alanı ele geçirmeye çalışırsınız ve bu durum bazen diğer insanlar için dayanılmaz olabilir. Nazik bir dev olduğunuzu biliyorsunuz; en azından genellikle.

Başarıya odaklı yapınız nedeniyle çevrenizdeki insanlar sizin inatçı olduğunuzu düşünebilirler ama bu sizi endişelendirmez. İnsanların seçtiğiniz yolu engellemelerine izin vermezsiniz.

Zamanın değerli olduğuna inandığınız için gününüzü işle doldurur ve araya spor salonuna gitmek gibi ek aktiviteler sıkıştırıp sürekli meşgul görünürsünüz.

Sadakatiniz, güvenilirliğiniz, dayanıklılığınız, samimiyetiniz ve içtenliğiniz en güçlü özelliklerinizdir. Sıkı çalışır ve samimi davranırsınız.

Zayıf yanlarınız ise buyurgan olmanız, tahakküm altına almak istemeniz, kontrolcülüğünüz, inatçılığınız, katılığınız, suçluluk hissiniz ve zalimliğinizdir. 
