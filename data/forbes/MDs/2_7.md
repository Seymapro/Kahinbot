## 2. HANE
### 7 Rakamı
Temmuz

İkinci hanedeki 7 rakamı, soğuk, çekingen, içe kapalı ve gizemli izlenimini yaratan bir ses tonunu ifade etmektedir.

Temmuz doğumlu birisi olarak, soğuk ve uzak durursunuz. Konuştuğunuzda sesiniz o kadar kısık çıkar ki insanlar sık sık söylediklerinizi tekrarlamanızı isterler. Bu, biraz utanç vericidir; öne eğilir ve ses tonunuzu biraz daha yükseltirsiniz.

Bazen ses tonunuz insanlar tarafından son derece soğuk bulunabilir. İnsanlar, iğdesiz olduğunuzu ve mizah anlayışınızın yeterince gelişmemiş olduğu düşünebilirler. Bununla birlikte bunun en önemli nedeni çekingenliğinizdir. Eğer kendinizi bulunduğunuz ortamda rahat hisseder ya da konuştuğunuz konuya hakim olduğunuza emin olursanız, kelimeleriniz bir anda bilgeleşir ve eğlenceli bir hale gelir. Bu durumda insanlar sizi dinlemekten çok zevk alırlar ve sesinizdeki içtenlikten hoşlanırlar.

Ses tonunuz ender olarak yükselir. Yüksek sesleri, gürültüyü sevmediğiniz gibi kendiniz de alçak bir ses tonuyla konuşursunuz. Felsefeden, sanattan ve gizemli konulardan konuşmayı sevebilirsiniz. O kadar ruhani bir ses tonunuz vardır ki bazen ürkütücü olabilirsiniz. Zaman zaman sesinize biraz duygu vermeye çalışabilirsiniz.

Konuşmaktan pek hoşlanmazsınız, utangaç, sessiz ve içine kapanık algılanırsınız. İnsanlar tam olarak kim olduğunuzu anlamakta zorlanırlar. Genellikle gölgelere saklandığınız için insanlar sizinle konuşmakta zorlanırlar. Kendinizi umutsuzluktan korumak için içinize kapanır ve fazla bir şey söylemezsiniz. Sık sık bir cümlenin ortasında duraklar, 

kararsız kalır ve ardından konuşmanızı sürdürürsünüz. Samimi olmak gerekirse siz de insanların, hakkınızda fazla bilmelerinden hoşlanmazsınız. Hayatınız size özeldir ve öyle de kalması gerekir.

Kendinizle o kadar meşgulsünüzdür ki insanlara uzak durabilirsiniz. Bunalımda olduğunuz düşünülebilir. Bunun nedeni sesinizin monoton olması ve adeta derin bir bunalımdaymışsınız gibi trajedilerden ya da duygulardan bahsetmenizdir. Ses tonunuzda çoğu zaman bir kırılganlık vardır. 

Canlı hayal gücünüz nedeniyle herhangi bir şeyi tıpkı bir masal gibi anlatmayı başarabilirsiniz. Bu nedenle de kendinizi şiir ya da edebiyatın diğer alanlarıyla daha rahat ifade edebilirsiniz. Aslına bakarsanız küçük notlar yazmayı, konuşmaya tercih edersiniz çünkü dikkatleri üzerinize çekmekten hoşlanmazsınız.

Mükemmellik tutkunuz başkalarıyla konuşurken de önceliğinizdir. Utangaçlığınız kendinize güven duymanıza engel olabilir. Bu nedenle ilk kelimeyi söylemeyi başarmanız büyük bir çaba ve kendine güven gerektirir. Bununla birlikte bir kez kendinize güveninizi kazandınız mı, gittikçe akışkanlık kazanmaya başlarsınız ve sözleriniz daha berrak ve konuya odaklanır hale gelir. İlgi alanlarınız olan müzik, sanat, şiir ve tasarım gibi yaratıcı alanlarda konuşmaktan zevk alırsınız.

Başkalarının hayatlarının ayrıntılarını araştırmanın nazik olmadığını düşündüğünüz gibi kendi hayatınızın ayrıntıları hakkında konuşmayı da pek sevmezsiniz. Eğer daha az endişelenmeyi ve insanlara biraz daha yakınlaşmayı başarabilirseniz çok daha iyi iletişim kurduğunuzu göreceksiniz. İnsanlarla kendi hayatınız ve onların hayatları ile ilgili küçük sırlar paylaşmak ya da iç dünyanızdan bahsetmek çoğu zaman yakın arkadaşlığın kapısını açan bir anahtar olabilir. 
