# 1. HANE
## 7 Rakamı

Birinci hanedeki 7 rakamı, içe dönük, mistik, gizemli, sanatsal, mahrem, soğuk ve savunmacı bir kişiliği anlatmaktadır.

İnsanlar ilk tanıştıkları anda sizi soğuk, içine kapanık ve hatta biraz kibirli bulabilirler. Oysa siz kibirli bir insan değilsinizdir ama utangaçlığınız, sakin ve kendi halinde tavırlarınız bazen kibirlilikle birbirine karıştırılır. Oysa bu her zaman doğru değildir, yalnızca kendi başınıza bırakılmak istiyorsunuzdur. Arkadaşlığınız ilerledikçe insanlar, sizin soğuk bir insan olmadığınızı ve eğlenceli olduğunuzu fark ederler.

Dünyaya çok az şey gösterirsiniz; tıpkı bir buzdağı gibi yalnızca kişiliğinizin minik bir parçasını. Hiç kimse tam olarak duygularınıza ulaşmayı başaramaz; aslına bakarsanız duygularınızın olmadığını bile düşünebilirler. Keşke gerçeği bilebilseler... Kafanızı yastığınıza gömüp ağlayabilirsiniz ama insanların önünde asla. Hatta kafanızın içinde çığlıklar atıyor olabilirsiniz ama ağzınızdan tek bir kelime çıkmaz, gözünüzü bile kırpmazsınız; işte bu nedenle insanlar sizi mesafeli ve kontrol delisi olarak adlandırırlar.

Duyarlılığınız nedeniyle dünyadan saklanmak isteyebilirsiniz. Duygularınızı maskelersiniz ve tıpkı poker oyuncularına özgü renk vermeyen bir yüzünüz vardır. Çevrenizdeki insanlar zaman zaman sizin, duygularını göstermeyen ve aşırı kontrolcü bir insan olduğunuzu söyleyebilirler. Bu nedenle eğer kendi dünyanızdan çıkıp insanlara biraz daha ilgi göstermeyi başarabilirseniz çevrenizdeki insanlarla ilişkilerinizin çok daha kolay bir hal aldığını göreceksiniz. Olayları incelerken elinizden geldiğince tarafsız olmaya çalışırsınız. Genellikle sessiz bir insansınızdır ama kendinizi rahat hissettiğiniz bir ortamda bazen kendinizi kaybedip sürekli konuşmaya başlayabilirsiniz. 

Çevrenize soğukkanlı bir öz denetim duygusu yayarsınız; bu da diğer insanların duygusal çöplerini sizin üzerinize boşaltmalarına neden olur. Tıpkı bir sünger gibi, diğer insanların atıklarını emersiniz. Başkalarının duygusal sorunları ile ilgilenmekte iyisinizdir ama bu duygusal atıkları sisteminizden uzaklaştırmayı başaramayıp ve hastalanabilirsiniz.

Çoğu zaman zihniniz bir şeylerle meşgul olduğu için insanlar, onlardan uzak durduğunuzu düşünebilirler. Bu düşünceli ve dalgın ifadeniz endişeli gibi algılanmanıza neden olabilir.

Adanmışlığınız ve kararlığınız güçlü yanlarınızı oluşturur. Sakin ve tetiktesinizdir. Sadık, karmaşık ve sanatçı bir ruhunuz vardır.

Affetmeyen tutumunuz, içinize çekilmeniz, somurtkanlığınız, aşırı temkinliliğiniz, asabiliğiniz, kontrol etme takıntınız, hesapçılığınız ve kibriniz ise zayıf yanlarınızdır. 

Gerçek bir mükemmeliyetçisinizdir. Mükemmelliyetçilik sizin hata yapma korkunuzdan kaynaklanmaktadır. Eğer buna dikkat eder ve utangaçlığınızı denetim altına almak için sağlıklı yollar bulursanız kendinizi daha mutlu hissedersiniz. 
