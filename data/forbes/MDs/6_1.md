## 6. HANE

### 1 Rakamı

Altına hanedeki 1 rakamı kendini son derece önemli bir ruh olarak görür.

Özel ve değerli bir insan olduğunuza inanırsınız ve diğerlerinin de bunu bilmesinde bir sakınca görmezsiniz. Önemli olan, zihninizin, egonuzun denetimini eline geçirdiğinin bilincinde olmanız gerektiğidir.

Doğrudan ve konunun özüne yönelik yaklaşımlarınız vardır; buna karşın tavırlarınız hoştur. Sokulgan ve neşeli görünürsünüz. Büyük bir rahatlıkla sohbet ederken kendinize duyduğunuz güvenin dışarıdan hissedilmesini sağlarsınız.

Fiziksel temasta bulunmak sizin için çok önemlidir; karşınızdaki insanı rahatlatmak ve önem verdiğiniz tek insanın o olduğunu hissettirmek için koluna nazikçe dokunmak son derece önemlidir. Dokunuşunuzun ardında yalnızca nezaket yoktur aynı zamanda otoritenizin damgasını da bu sayede vurursunuz. Sık sık geçmişinizdeki insanlarla ilişki kurar, daima ortalıkta olduğunuzu bilmelerini ve sizi unutmamalarını sağlarsınız. Bu, sizin için rahatlatıcı olup size saygı duyulduğuna bu sayede emin olursunuz.

Her zaman zirvede olmayı hedeflediğinizden, sizin için yeterli olan şey, en iyisine sahip olmaktır.

Yönetimin sizde olmasına ve kendi tahtınızda oturmaya ihtiyaç duyarsınız. Otoriteyi elinize geçirdiğinizde çok iyi iş çıkarır ve sorumlulukları paylaşmak konusunda rahat davranırsınız. Eğer istediğiniz karşılığı alamazsanız ve çevrenizdeki insanlar sizi görmezden gelirlerse, kendinizden şüphelenme eğiliminde olursunuz. Aklınız karışır ve insanların sizi görmezden gelmeye başladıklarına inanırsınız.

Bu durum kendinize güveninizi yitirmenize neden olduğu için kendinizi umutsuz ve etkisiz hissedersiniz. Yaşam dayanılmaz bir hal alır; hiç kimsenin sizi sevmediğini ve yaşamın çabalamayı gerektirmediğini düşünürsünüz. Reddedilmişlik duygusu ve uyuşukluk tarafından ele geçirilir, yaratıcılığınızı kullanmakta zorlanabilirsiniz.

Eğer birisi sizi eleştirirse, kendinizi reddedilmiş, kırgın ve kızgın hissedersiniz. Eleştirilmek size göre, otoritenize doğrudan saldırılması ile eş anlamlıdır.

Bazen kendinize güveninizi yitirirsiniz. İşte böyle zamanlarda aşırı talepkar ve baskıcı bir hale gelebilirsiniz. Oysa sizin için en önemli şey alkışlanmak ve takdir görmektir. Takdir edildiğinizde doğru yolda olduğunuzu anlar, takdir edilmediğinizde ise kendinizi yolunuzu yitirmiş gibi hissedebilirsiniz. Eğer size bahşedilmiş olan iletişim becerilerinizi kullanabilirseniz çok başarılı olabilirsiniz. 
