## 2. HANE

### 9 Rakamı

Eylül

İkinci hanedeki 9 rakamı, çocuksu, neşeli, oyuncu, iyiliksever, hevesli ve sanki ne söyleyeceğinden emin değilmiş izlenimini yaratan ses tonunu ifade etmektedir.

Tam olarak aklınıza geleni söyleme eğiliminiz vardır. Zihniniz, kelimeler yerine resimlerle çalışır. Bu sayede resimde ne olduğunu söyleyebilme yeteneğiniz vardır. Elbette bu durum kelimeleri biraz ters yüz edebilir ya da garip cümleler söylemenize neden olabilir. Örneğin: "İki nokta arasındaki en kısa yol, sineğin uçuş rotasıdır," gibi... İnsanlar ne söylediğinizi anlamaya çalışırken akıl karışıklığı ile kafalarını kaşıyacaklardır. Bazen de söyledikleriniz o kadar derindir ki diğerleri söylediklerinizi anlayamazlar. Akılları karışıp başlarını sallar ve doğru şeyi duyup duymadıklarına emin olmaya çalışırlar.

Siz ise sanki zevk alıyor gibi görünürsünüz. Konuşmanız çoğu zaman, belli bir neden yokmuş gibi görünse de kendi kıkırdamalarınızla ya da kahkahalarınızla kesilir. Şakalaşmaları, oyunculuğu seversiniz. Ses tonunuzda çocuksu bir tını vardır ve bu da, bir şey söylüyormuş gibi değil de bir şey istiyormuşsunuz gibi algılanmanıza neden olur. Sesinize genellikle kendinizden emin değilmişsiniz gibi bir ton hakimdir ve karşı tarafta aklınızın karışık olduğu ve ne söyleyeceğinizden emin olmadığınız izlenimi yaratır.

İnsanlar ilk başta kelimelerinizi çocuksu bulsalar da bu yalnızca bir yanılsamadır. Bu çocuksuluğun ardında dünyanın en parlak zihinlerinden bir tanesi bulunmaktadır. Hiç beklenmedik bir anda ağzınızdan inanılmaz derecede bilgece laflar dökülür ve insanlar bu sözleriniz karşısında derinden etkilenirler. Kelimelerinizle insanları peşinizden sürükleme beceriniz vardır. Üstelik insanların, sizin niyetlerinizin iyi ve doğru olduğuna inanmaları etkileyiciliğinizi daha da artırır.

İçten pazarlıklı bir insan değilsiniz ve durum neyse onu söylersiniz. Bu, sizin konuşma tarzınızı anlamayan insanları rahatsız edebilir. Utançla kafalarını sallar ve dürüstlüğünüz karşısında şaşkınlığa düşerler.

Kelimeleri kafanızda birbirine karıştırıp ardından aklınızda ne olduğunu görmek için onları dile dökebilirsiniz. İnsanlara bir hikaye anlatmaya kalktığınızda, onları hikayenizle etkilemek ister ve bu nedenle biraz abartabilirsiniz. Hikaye anlatırken gözlerinizi kocaman açmanız alışılmadık bir şey değildir ve adeta tüm ayrıntıları bir anda anlatmaya çalışırken soluk soluğa kalmış gibi olursunuz.

Sürekli olarak bir şeyler öğrenmek istersiniz. Bir konu ilginizi çektiğinde, o konuyu araştırmak için saatlerinizi harcar ve keşfettiğiniz tüm bilgiyi kim isterse ona vermekte bir sakınca görmezsiniz.

Kelimeleriniz her zaman biraz uçan olabilir. Adeta kendini oyuna kaptırmış ve hayal dünyasının sınırlarını zorlayan bir çocuk gibi. Oysa siz, o an içinde bulunduğunuz duruma kendinizi tümüyle verip ve tükenmez bir enerji ile o konu üzerinde konuşuyor olursunuz. Eğer o muhteşem kararlılığınızı, zekanızı ve eşsiz fikirler sunma yeteneğinizi daha fazla kullanırsanız, karşınızdaki insanlar üzerindeki etkileyiciliğinizin daha da arttığını göreceksiniz. Bununla birlikte, muhteşem fikirlerinizi bu kadar teklifsizce paylaşmamayı öğrenir ve biraz daha temkinli davranırsanız, çalınmalarını da önleyebilirsiniz. 
