# S. HANE
## DOKUNMA DUYUSU

Öğrenmeniz gereken hayat dersiniz

Bu hane, kişinin bu hayata öğrenmek için geldiği dersi anlatır. Beşinci hanedeki rakam ile ifade edilen Dokunma Duyunuz, Pin Kodu'nuzun yönetilmesinde en önemli rakamlardan bir tanesidir.

Dokunma duyusu denildiğinde akla ilk fiziksel dokunma gelse bile, aslında vurgulanmak istenen: insanların yaşamınıza duygusal olarak nasıl dokunduklarıdır. Örneğin Nelson Mandela ya da Einstein gibi ünlü bir insan, onunla tanışmanızı gerek kalmadan hayatınızı etkileyebilir. Böyle bir insandan esinlenir; başka kelimelerle ifade edersek, bu tür bir insanın size duygusal olarak dokunmasına izin verirsiniz.

Bu hane size, hayatta sık sık karşılaştığınız önemli sorunlar altındaki dinamiği ya da davranış kalıbını anlatır. Kendi hayatınızı, yaşam tarzınızı ve davranışlarınızı incelemeniz gerekir. Çocukluğunuzdan başlayarak, belli davranış kalıplarına uymaya şartlanırsınız. Çoğu zaman kendi güçlü yanlarınız yerine zayıflıklarınızı ön plana çıkarır, bunları kullanarak eyleme geçersiniz. Siz fark etmeden bu tavrınızı alışkanlığınıza dönüştürürsünüz. Eğer bu davranış kalıbını doğru değerlendirip zayıf yanlarınızı ortadan kaldırarak güçlü yanlarınızı açığa çıkarabilirseniz bu durumda Pin Kodu'nuzdaki potansiyelleri en iyi şekilde kullanabilirsiniz.

Hayatı tam olarak anlayabilmek için olumlu bir tavırla davranmayı ve eyleme geçmeyi öğrenmelisiniz.

Yaşam Döngüsü hanesiyle bağlantılı olarak belirli aralıklarla tekrarlanan bazı özel yıllar ve limanlar, olumsuzu olumluya, başarısızlığı başarıya dönüştürmenize yardımcı olabilecek "dönüşüm zamanlaradır.

Dönüşüm zamanları pek çok etken tarafından belirlenmesine karşın, 5. hanede bulunan rakam ile güçlü bir ilişkisi vardır. Bu nedenle, 5. hanenizde bulunan rakamı doğru yönetmeniz, dönüşümü başarıyla gerçekleştirmenize yardımcı olabilir.

Kitabın bu bölümünde, 5. hanenizdeki rakamın, özellikle dönüşüm yıllarında ne tür etkilere yol açabileceğini ve bu etkileri basitçe nasıl yönetebileceğinizi de bulacaksınız. Elbette ayrıntılı bir inceleme ve destek almak için yetki belgesi olan bir Pin Kod uzmanı ile görüşmeniz daha doğru olacaktır. 
