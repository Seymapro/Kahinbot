# 1. HANE

## 9 Rakamı

Birinci hanedeki 9 rakamı, hem içe hem dışa dönük, çocuksu, saf, oyuncu, iyimser ve bilge bir kişiliği anlatmaktadır.

9 insanları, devrim yapmak, tarihi öğretmek ve tarihin akışını değiştirmek için yaratılmışlardır. Bunu felsefe aracılığıyla yaparlar. Dünyaya öğretecekleri bir bilgelikleri vardır.

9 insanı olarak sizi tanımak kolaydır. Yüzünüzde dalgın, hülyalı, çocuksu, sevimli, bazen endişeli ve sıkılmış bir ifade vardır. Yanaklarınız ve çenenizin biçimi tıpkı bir bebeğin yuvarlak ve sevimli hatlarına sahiptir. Bu da insanların size adeta bir çocuğa yaklaşır gibi kolayca yaklaşmalarına neden olur. İnsanların dış görünüşünüze aldanmamaları gerekir. Zihniniz dünyayı kurtarmakla fazlasıyla meşguldür ve oradan oraya dolaşır. Aslında bu hüzünlü, çocuksu, masum yüzünüz, son derece parlak ve yetenekli bir zihin ile bilgeliği saklamaktadır.

İlk bakışta insanlar, aklınızın karışık olduğunu düşünebilirler. Bu bir ön yargıdır çünkü siz, bu dünyadaki en parlak ve sevgi dolu zihinlerden bir tanesine sahipsiniz. Yalnızca olup bitenleri ve elde ettiğiniz verileri beyninizde derleyip toplamak için zamana ihtiyacınız vardır.

İnsanlar sizi son derece sevimli ve saf bulurlar, açık bir kitap gibi olduğunuzu ve kolayca anlaşılabileceğinizi düşünürler. Bu hem doğru hem de yanlıştır. Siz, iç dünyanızı saklamadığınız için insanlara içinizdekileri ifade edersiniz ama iç dünyanız o kadar renkli ve canlıdır ki insanlar her zaman onu anlamayı başaramazlar.

Bu dalgın profesör bakışınız ve güvenmeye hazır doğanız nedeniyle bazen kötü niyetli insanlar için kolay kandırılabilir, iyi bir av olarak görünebilirsiniz. Hatta acımasız bir işadamının karşısında durmakta zorlanırsınız. Bir süre sonra tüm o değerli fikirlerinizi, karşınızdaki insanın tüm kalbini size açtığını düşünerek ona verirsiniz. Ancak bunu yapmamalısınız, sonunda beş parasız kalabilirsiniz. Buna karşın sonsuz bir iyimser olarak, her şeye baştan başlayabilirsiniz. 

Affedici bir insansınız ama zaman zaman inatçı ve sabit fikirli olursunuz. İnatçı tarafınızın, her zaman sahip olduğunuz neşenizi ve hevesinizi kaçırmamasını sağlayabilirseniz hayatınız çok daha kolay olacaktır.

Girdiğiniz ortamın enerjisine hızla uyum sağlar ve bu enerjiyi geriye yansıtırsınız. Bu da çoğu zaman insanların size baktıklarında bir yandan da kendilerini görmelerine neden olur. Eğer bir öğretmenseniz ya da bu durumun bilincindeyseniz, insanlara gerçek yüzlerini gösterebilme yeteneğine sahip olabilir ve yapmak için yaratıldığınız şeyi yaparak insanların hayatlarını dönüştürebilirsiniz. Ancak eğer bu durumun farkında olmazsanız o zaman insanların kendilerinde rahatsız oldukları her şeyi sizde gördüklerini sanmalarına neden olabilirsiniz.

Bilgiye aç bir zihniniz vardır ve sürekli olarak bir şeyler öğrenmek istersiniz. Bir konu ilginizi çektiğinde, o konuyu araştırmak için saatlerinizi harcarsınız. O konuda yeterli bilgi sahibi olduğunuzda, sıkılır ve ilginizi çeken başka bir konuya yönelirsiniz.

Evren, tüm bilgeliğini 9 rakamında taşır ve siz de bu bilgeliği paylaşmanız gerektiğini düşünürsünüz. Genç yaşınızdan itibaren insanlar bunu fark edip sizi "olgun bir ruh" olarak tanımlarlar.

En güçlü yanınız nazik olmanız, gerçekleri söylemeniz ve güçlü bir zihne sahip olmanızdır. Tam bir Polyannasınız. Bu, hem bir güç hem de bir zayıflık olabilir. İyi bir doğanız var, oyuncu, filozof, idealist ve olumlu bir insansınız.

Zayıflıklarınız ise aklınızın karışık olması, şaşkın, ihmalkar, olgunluktan uzak, dramatik ve çocuksu görünmenizdir. Zaman zaman bazı şeyleri abartabilir, yaramaz, inatçı ve mantıksız davranabilirsiniz.

En hızlı öğrenen insanlardan bir tanesisiniz. Aynı zamanda şifa konusunda da bir takım yetenekleriniz olabilir. Eğer özelliklerinizi iyi kullanırsanız dünyanın en iyi öğretmeni olabilirsiniz. 
