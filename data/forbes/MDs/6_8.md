## 6. HANE

### 8 Rakamı

Altıncı hanedeki 8 rakamı kendini, sorumluluk sahibi, eki çalışmasına inanan, güvenilir, sağduyulu ve dayanıklı bir insan olarak tanımlar.

Son derece cömert bir doğanız vardır. Yardım etmeye her zaman hazırsınızdır ve eğer bunu yapamazsanız kendinizi suçlu hissedersiniz. İnsanların bu durumdan yararlanmaya çalıştıkları zamanlar olur. 

Başkaları tarafından kabul görme ihtiyacınız farkında olmadan yönlendirilmenize sebep olabilir. Bu yüzden sizi kullandığını düşündüğünüz insanlardan uzak durmaya çalışın.

Dikkate alınmadığınızı fark ettiğiniz durumlarda kendinizi zayıf hissedebilirsiniz. Böyle durumlarda 8 rakamının güçlü özelliklerini kullanarak yeni planlar yapmaya başlamalısınız.

Hayatınızın bir amacı vardır. Sürekli olarak pratik, yararlı ve bir işi başarmanızı sağlayacağını düşündüğünüz şeylerin hayalini kurarsınız. Bu nedenle potansiyellerinizi en üst seviyede açığa çıkarmanın bir yolunu bulmanız gerekir.

Siz, risk almaktan hoşlanmadığınız için harekete geçmeniz zor olabilir. Hayatta ne yapıyor olursanız olun, bunun bir değerinin olması gerekmektedir. Zamanı har vurup harman savurmaktan nefret eder ve çalışmadığınızda kendinizi yetersiz hissedersiniz. Bu nedenle de sürekli çalışır, hatta yararlı olmak için başka insanların görevlerini bile üstlenirsiniz.

Bir şey yaptığınızda kendinizi işe yarar hisseder ve bir proje üzerinde çalışırken adeta varoluş amacınızı yerine getiriyormuşsunuz gibi bir duyguya kapılırsınız. İşe yarar olduğunuzu ve size ihtiyaç duyulduğunu hissetmek sizin için her şeyden önemlidir.

İster aileniz ister ülkeniz olsun, bu dünyaya korumak için gelmiş bir insansınız. Eviniz sizin için çok değerlidir; eviniz kalenizdir. Burasını bildiğiniz her şekilde korursunuz. Kendi alanınızda rahat ve güvenli hissettiğinizden, bu alanın dışına çıkmakta isteksiz veya yavaş davranabilirsiniz. Başkaları ise sizin hareketsiz olduğunuzu düşünebilirler.

Herkes ile özellikle de ailenizle ilgilenme ihtiyacındasınızdır. İş çocuğunuza ve ailenize geldiğinde aşırı koruyucu olabilirsiniz. Her şeyi ve herkesi kontrol etmek istediğiniz için bir kontrol delisi olarak algılanabilirsiniz.

Eğer hayat sizin istediğiniz hızda ilerlemezse, cesaretiniz kırılabilir. Aslında güçlü, dayanıklı ve kararlı bir insansınız. Öfkelenmeniz çok zordur fakat öfkelendiğinizde yıkıcı olabilirsiniz. Çok sabırlısınızdır ve kolay kolay yakınmazsınız. 8 rakamının gücünü anlamanız ve bunu kendi yararınıza kullanmanız önemlidir. 

Sizin için ortada bir nokta yoktur. Seçtiğiniz yol söz konusu olduğunda istikrarlısınızdır. Kararınızı bir kez verdiniz mi fikrinizi değiştirmeniz için büyük bir çaba harcanması gerekir.

İşinizi yaparken insanları kendinizden uzak tutmak için özellikle soğuk ve ilgisiz davranırsınız. 

Kendinizi güvende hissetme ihtiyacıyla mülk edinmek isteyebilirsiniz. Doğayı çok sever ve açık havada olmaya ihtiyaç duyarsınız. Eğer şehirde yaşıyorsanız, elinizden geldiğince sık doğaya çıkmaya çalışmalısınız.

Dünyanın tüm yükü omuzlarınızdaymış gibi hissettiğiniz zamanlar olur. İnanılmaz derecede sorumluluk sahibi ve çalışkan bir insansınız. Sürekli olarak birilerinin ya da bir şeylerin sorumluluğunu üstlenirsiniz. Üzerinize aldığınız bir işi, birlikte çalıştığınız insanların sizin kadar sorumluluk sahibi olmamaları nedeniyle tamamlayamadığınızda kendinizi çok huzursuz hissedersiniz.

Kendinizi her konuda gereğinden fazla sorumlu hissetmeniz büyük bir gerilim altında kalmanıza neden olabilir. Sorumluluklarınızı paylaşabildiğiniz ölçüde daha mutlu bir insan olabilirsiniz.
