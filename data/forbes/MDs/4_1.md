## 4. HANE

### 1 Rakamı

Dördüncü hanedeki 1 rakamı, işleri kendi tarzında ve bildiği gibi yapan, bağımsız, liderlikten ve yönetmekten hoşlanan bir kişiliği anlatmaktadır.

Herhangi bir işi yaparken onu mutlaka kendi bildiğiniz şekilde yapmayı seversiniz. Başka insanların yöntemlerini kullanmak hiç hoşunuza gitmez. Hangi alanda olursa olsun diğer insanları taklit etmekten hoşlanmadığınız için kendi iş yapma biçiminizin de size özgü olmasını istersiniz.

Denetimin sizde olduğu işleri sever ve denetimin tümüyle sizde olmadığı durumlardan çok rahatsız olursunuz. Size göre ya yönetiyor ya da yönetiliyorsunuzdur; arası yoktur. Eğer bir iş denetiminizde değilse onu bırakmaktan çekinmezsiniz.

Herhangi bir işe, kendinize değer vererek yaklaşırsınız. Canlı tavırlarınız ve içten gülümsemeniz insanları kendinize çekmenizi kolaylaştırır. Başarıya ulaşacağınıza emin olduğunuzu belli eden tavırlarınızla çevrenize bir güven verirsiniz.

Denetimin sizde olması gerekir. Açık sözlüsünüz ve çevrenize, kendinize güvenen bir enerji yayarsınız. Herhangi bir durumun denetimini elinizde bulundurur ve eyleme geçmek için tereddütte bulunmaz, çevrenizdeki insanları belli bir düzende, kendi denetiminiz altında tutarsınız.

Hedefe odaklı doğal bir lidersiniz ve çevrenizdeki herkesin de bunun farkında olması gerekir. Patron olduğunuzu bilirsiniz ve konuşkanlığınızla, gururlu ve hevesli havanızla ışıltılar saçarsınız. Diğer insanlar bu tavırlarınızı otorite göstergesi olarak algılarlar ve siz de asil duruşunuzla bu kanılarını güçlendirirsiniz.

Kendinizden emin bir tavırla konuşur, başkalarına kolayca yetki verir ve bütün bunları yaparken saygı görmek istersiniz. Sürekli her şeyi kontrol etmek ister, en iyi sonuçları almak için zayıf olanlara büyük bir hevesle yardım edersiniz. Hayran olunmak hoşunuza gider. İnsanlardan övgü aldığınızda ışıltılar saçarsınız ama eğer samimi olmadıklarını anlarsanız güveninizi yitirirsiniz. Eğer size karşı yanlış bir şey yapılırsa kolayca affedersiniz ama önce içten bir şekilde özür dilenmesi gerekir.

Liderlik yapmaktan hoşlansanız da hem hayatın hem de iş dünyasının tek bir kişinin alanı olmadığını anlar ve takım oyuncusu olmanın önemi kavrarsanız hem özel yaşamınızda hem de iş dünyasında çok daha başarılı olabilirsiniz. 
