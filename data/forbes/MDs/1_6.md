# 1. HANE

## 6 Rakamı

Birinci hanedeki 6 rakamı, içe dönük, çekici, fiziksel olarak etkileyici, yumuşak, keyifli ve zarif bir kişiliği anlatmaktadır.

Dikkatlerin merkezinde bulunabileceği bir sosyal ortama davet ettiğiniz 6 insanı, bu mutlulukla, gece boyunca sizinle dans eder.

Bir 6 insanı olarak siz diğer insanlardan daha fazla cazibeye sahipsiniz. Sevgi dolu gülümsemenize direnmek çok güçtür. Çevrenize bir sıcaklık ve hoşluk yayar, insanların bir mıknatısa çekilircesine size çekilmelerine neden olursunuz. Sizi daha önceden tanımasalar bile göz göze geldiğinizde size gülümserler.

Bulunduğunuz ortamdaki insanlar kesinlikle varlığınızın büyüsüne kapılacak ve size yakınlaşmak isteyeceklerdir. Dost canlısısınız ve insanlarla birlikte olmaktan hoşlanırsınız. Arkadaşlarınız varlığınızdan büyük bir keyif alırlar ve toplantılarına sık sık sizi davet ederler. Sosyal ortamlarda yüzünüzde bir gülümseme bulunur, her zaman nazik ve hoş görünürsünüz.

Halk arasına karıştığınızda nasıl göründüğünüz, sizin için her şeyden önce gelir. Saçlarınız asla dağınık değildir. Her zaman köşeden fırlayacak bir fotoğrafçıya hazırsınızdır. Zevksiz ve uyumsuz şeylerden hoşlanmazsınız. Bahçede çalışırken bile giyim kuşamınıza dikkat edersiniz. Ancak böyle davranmak sizin için bir alışkanlık olduğundan size sorsalar "hayır görünüşüme hiç aldırmam" diyebilirsiniz.

Orijinal olmak sizin için çok önemlidir. Başkalarını taklit etmekten hiç hoşlanmazsınız. İnsanların, stilinizden etkilenmeleri ve size hayran olmaları kendinizi iyi hissetmenizi sağlar. Her şey bir yana sizin için hayatın temeli, kendinizi iyi hissetmektir.

Eviniz özenli bir şekilde dekore edilmiştir. Yaşadığınız mekanları güzelleştirme konusunda özel bir beceriniz bulunmaktadır.

Her zaman açık ve rahatlıkla birlikte olunabilecek bir insan izlenimi bırakırsınız. Başka insanları harekete geçirebilir ve iyi bir konuşmacı olabilirsiniz. İnsanlar genellikle, sizin içten ve dürüst olduğunuzu düşünürler.

Gizlenemeyecek kadar duygusal olma eğiliminiz, duruşunuzu ve kendinizi ifade biçiminizi etkiler. İnsanlara, yalnızca sizinle birlikte olmanın zevkini tatmak için size yaklaşmalarına neden olan bir görüntü sunarsınız.

Zaman zaman son derece talepkar olabilir, eğer talepleriniz karşılanmazsa ayağınızı sertçe yere vurabilirsiniz. Bu tepkinize insanlar inanamaz gözlerle bakarlar. Bu patlamanız özellikle bir insana yönelmez ama genel olarak ortama yayılır. Merak etmeyin, kısa sürede kendinize gelirsiniz ve her şey eski haline döner.

Nezaketiniz, iyi kalpliliğiniz, cazibeniz, zarafetiniz, uyumluluğunuz, sosyalliğiniz ve sevecenliğiniz güçlü yanlarınızı oluşturur.

Kendinizi aşırı beğenmeniz ve zevklere fazla kapılmanız ise zayıf yanlarınızı oluşturur. Biraz daha az bencil olmaya çalışın.

Kendi cinsinizden olanlar bazen kıskançlıkla sizden uzak durmaya çalışabilirler. Bu nedenle çoğunlukla karşı cinsten insanlarla daha iyi anlaşabilirsiniz. Bu da kaşların havaya kalkmasına neden olabilir. Çekici dış görünüşünüz insanların kafasında, tahmin etmeyeceğiniz bir takım düşüncelerin ve beklentilerin doğmasına neden olabilir. Bu durum açığa çıktığında çok şaşırırsınız. Size göre, yaptığınız şey insanlara dostça davranmak, yakın olmak ve onlarla iyi zaman geçirmektir; hepsi bu. Fakat karşınızdaki insanlar, tavırlarınızda cinsel bir ima bulunduğunu düşünebilirler ve bu da sizi rahatsız eder.

Dokunulmak ve dokunmak sizin için çok önemlidir. O nedenle sevdiğiniz insanın size sarılmasını ve dokunmasını çok seversiniz. Yeterli ilgiyi görmediğinize inanırsanız talepkar ve kıskanç bir insana dönüşebilirsiniz. Böyle durumlarda tepkiselleşmemeyi başanrsanız aradığınız uyumu ve dengeyi daha kolay yakalarsınız. 
