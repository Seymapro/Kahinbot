# 5. HANE

## 5 Rakamı

Beşinci hanede bulunan 5 rakamının dersi, aşırı strese kapılmamayı ve stresi yönetmeyi öğrenmektir. 

Bu rakam, aşırı strese ve bağımlılıklara eğilimli olmanıza yol açabilir. Kolay strese kapılmanız bazen yanlış kararlar vermenize ya da elde edebileceğiniz şeyleri elde edememenize neden olduğu gibi, sahip olduğunuz özelliklerinizi ve yeteneklerinizi tam olarak kullanmanıza da engel olabilir.

Hızlı düşünme yeteneği ile ödüllendirilmiş bir insansınız ve eğer biraz yavaşlayıp değerlendirme yaparsanız, daima kendinizi içinde bulunduğunuz stresli durumdan çıkaracak bir yol bulabilirsiniz.

Diliniz oldukça keskin olabilir ve bu da karşınızdaki insanlardan oldukça olumsuz tepkiler almanıza yol açar. Çevrenizdeki insanlar konusunda sabırsız ve huzursuz olabilirsiniz. Kabalaşıp öfkeyle tepki vermeden insanlara kendilerini ve duygularını ifade etmeleri için alan ve özgürlük tanımalısınız.

Öncelikle içinde bulunduğunuz durumu tam olarak anlamaya çalışın. Bilgi ve anlayış, beraberinde cesareti ve sakinliği de getirir. Bu nedenle ilk olarak var olan herhangi bir durumu sorgulamayı ve onu anlamayı öğrenmelisiniz. Bu, stresinizi ortadan kaldırmak için ihtiyaç duyduğunuz bilgiyi kazanmanızı sağlayacaktır.

Özellikle dönüşüm yıllarında kendinizi genellikle yoğun stres durumunda ve bağımlılıklarla uğraşırken bulabilirsiniz. Bu bağımlılık, bir maddeye olabileceği gibi, belirli bir zihinsel duruma, anlayışa ya da ilişkiye de olabilir.

Dönüşüm dönemleri, bağımlılıklarınızdan kurtulmak için kullanabileceğiniz dönemlerdir. Bu dönemde, eğer bağımlılıklarınızın size zarar verdiklerini ve onları sağlıklı alışkanlıklarla değiştirebileceğinizi öğrenebilirseniz hayatınızı olumlu anlamda değiştirebilirsiniz. Ancak dikkatli olmalısınız. Bu dönem, kendinizi kısıtlanmış hissetmenize neden olacağı için, sizin için faydalı olan şeyleri ve kişileri de hayatınızdan çıkarabilir ya da onlardan uzaklaşabilirsiniz.

Yine bu dönemlerde, kendinizi sürekli olarak seyahat eder halde bulabilirsiniz. Kısıtlanmışlık duygusu dayanılmaz bir hale geldiği için mekan değiştirmek isteyebilir, stresli ve huzursuz hale gelebilirsiniz. Dikkatli olun, bu dönemde seyahat ile ilgili her şeyin ters gitmesi ihtimali vardır. Bavullarınız kaybolabilir, uçağınızı kaçırabilir, yanlış uçağa binebilir ya da kendinizi bilmediğiniz bir yerde yardımsız bulabilirsiniz.

Dönüşüm döneminde, stresinizi kontrol altına almanız her zaman olduğundan daha büyük bir önem taşımaktadır. Yoğun baskı altında çok alıngan ve tahammülsüz bir hale gelir, asabi ve aşırı tepki veren biri olabilirsiniz. Bu nedenle asabiyetinizi bir yana bırakıp sakinleşin. İnsanlarla konuşup onların fikirlerini ve niyetlerini doğru değerlendirin. İçsel söyleşilerinizin ve isteklerinizin, sezgilerinizi bastırmasına izin vermeyin. Dinlenin, meditasyon ya da gevşeme egzersizi yapın, kitap okumanın keyfini çıkarın. 
