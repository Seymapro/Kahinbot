## 2. HANE
### 6 Rakamı

Haziran

İkinci hanedeki 6 rakamı, çekici, yumuşak, cazibeli, aceleden hoşlanmayan, sakin ve uyumlu bir ses tonunu ifade etmektedir. 

Konuşmaya başladığınızda, ilk dikkati çeken yanınız kadifemsi sesinizdir. Sesinizin özel rengi, insanların büyülenmesine neden olur. Sesinizin cazibesine dayanabilmek insanlar için çok zordur. Sesinizin sıcak, ipeksi dokusu adeta karşınızdaki insanları ipnotize eder. 

Kelimeleriniz her zaman yumuşak, dostane ve kahkahalarla doludur. Ancak zaman zaman bir anda sertleşip herkesin hayretler içinde size bakıp kalmalarına neden olabilirsiniz. Bunun nedeni kimsenin sizden bu tür bir çıkış beklememesidir. Fakat merak etmeyin, hiddetiniz ve inatçılığınız çabuk geçer ve kısa süre içinde eski çekici ses tonunuza yeniden kavuşursunuz. 

Eğer bir sunucu veya DJ'seniz, dinleyiciler sesinizin tonundan çok etkileneceklerdir. İnsanlar daima biraz daha konuşmanızı isterler. 

Konuşmaya başladığınızda karşınızdaki insanlar, büyük bir işitsel zevk ve tatmin duyarlar. Sizinle daha önceden tanışmamış olsalar bile, sesinizi işittikleri zaman gülümserler. Siz konuşurken eğer biri gözlerini sizden kaçıramadan sizi izlerse şaşırmayın. Sesiniz, herhangi bir şarkıyı, seksi bir hale dönüştürebilir. Aslına bakarsanız, bütün aylar içinde en seksi ses tonu size aittir. Konuşmaya başladığınızda insanlar büyülenir ve size yaklaşmak isterler. Kısacası, sesiniz herkesin aklını başından alır. 

Net bir şekilde konuşur, içten ve nazik olursunuz. Konuşmaya başladığınızda, ses tonunuz yumuşak bir şekilde kelimelerin üzerini örter. Gerçek bir romantik olduğunuz için insanlar, yaydığınız sevecenlikten huzur bulur ve rahatlarlar. Yalnızca sizin yayabildiğiniz sıcaklıktan nasiplerini alabilmek için sizinle aynı ortamda bulunmak isterler. 

Bütün bu yumuşaklığınızı, kelimelerinizi biraz daha düzenli ve organize seçerek çok daha güçlü bir hale getirebilirsiniz. O zaman, insanlar sizin yalnızca keyifli ve güzelliklerden hoşlanan bir insan olduğunuzu düşünmeyecek aynı zamanda elinize aldığınız işi tamamlayabileceğinize de inanacaklardır.
