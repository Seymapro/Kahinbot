## 5. HANE
### 6 Rakamı

Beşinci hanede bulunan 6 rakamının dersi, aile değerlerini korumayı, fiziksel dürtüleri denetim altına almayı ve her türden sadakati öğrenmektir.

Flört etme arzunuz çok gelişmiştir ve size çok cazip gelir. Çaba sarf etmenize gerek kalmadan insanları kendinize çekersiniz; son derece çekici ve büyüleyici bir enerjiniz vardır. Bu enerjiyi çoğu zaman hatalı kullanabilir ve ne yaptığınız konusunda bir an durup düşünmeden ardınızda kırık kalplerden oluşmuş bir yığın bırakabilirsiniz.

Özellikle dönüşüm yıllarında, genellikle aile değerlerini ciddi bir şekilde sorgulamaya başlayabilirsiniz ve yasak bir ilişki tarafından aklınız çelinebilir. Bazı zamanlardaysa, şüpheci ve kıskanç bir hale gelebilirsiniz. Kıskançlıkların ve kuruntuların sizi ele geçirerek dengenizi bozmasına izin vermeyin. Aynı şekilde kendinizi aşırı keyfe kaptırarak yapmanız gereken işleri aksatabilir ya da kendinizi herhangi bir davaya körü körüne adayabilirsiniz. Dengenizi koruma yeteneğinize her zaman olduğundan daha fazla ihtiyaç duyarsınız.

Başka insanları tanımak ve onlara yakınlaşmak sizin için önemlidir. Sosyalleşmekten ve insanlara içten davranmaktan büyük bir keyif alabilirsiniz. Ama dikkatli olun; bu keyif, hayatınızda zaman zaman bir tehlikeye dönüşebilir. Beraber olduğunuz biri varken başka bir insanın ilginizi çektiğini fark edebilirsiniz. Karşınızdaki kişinin ilk anda üzerinizde yarattığı etki yalnızca fiziksel bir etki olabilir ama sizin bilinciniz onu bambaşka şeylerle süsleyerek o kişiyi inanılmaz derecede çekici bir hale getirebilir. O anda sahip olduğunuz şeyleri ya da ilişkinizi bir anda unutabilirsiniz. Bu nedenle size tavsiyemiz başka biri ilginizi çektiğinde biraz durup durumunuzu değerlendirmeniz ve yapacağınız şeylerin sonucunu dikkatle incelemenizdir.

Elbette ki çekici bir insansınız ve her zaman çevrenizde sizi çekici bulan insanlar olacak; ancak çekicilik aynı zamanda diğer insanların hayatına güzellik ve anlam katmak için de kullanılabilir. Bu nedenle aile değerlerini bir kez daha gözden geçirip bunun ne kadar önemli olduğunu kendinize hatırlatın. Bu sözlerimizi kesinlikle yanlış anlamayın. Sizin sürekli olarak başka insanları çekici bulan da ahlaksız davranan bir insan olduğunuzu söylemiyoruz. Yalnızca doğal olarak insanları kendinize çekme yeteneğiniz var ve zaman zaman bu insanlar sizin diğer önceliklerinizi gölgede bırakabiliyorlar. Eğer diğer insanlarla yakınlaşırken sahip olduğunuz arkadaşlıklara da gerekli özeni gösterirseniz ilişkilerinizi daha başarılı yöneteceğiniz bir hayata sahip olabilirsiniz. 
