## 4. HANE
### 6 Rakamı

Dördüncü hanedeki 6 rakamı, bir işi yaparken kendini adayan, herhangi bir soruna çözüm getirirken denge ve uyumu gözeten, bununla birlikte estetik duygusuna önem veren bir yaklaşımı anlatmaktadır.

Karmaşaya düzen, huzur ve sakinlik getirirsiniz. Siz, herhangi bir soruna denge ve düzen taşımayı başaran bir insansınız. Çekiciliğiniz, insanların savunma kalkanlarını indirmesini sağlar ve bu sayede dakikalar içinde huzuru sağlarsınız.

Bu huzurlu halinizin bulaşıcı bir etkisi vardır ve kısa bir süre sonra insanlar bu tavrınızı son derece çekici bulurlar ve bu da işinizi rahatça yapmanızı sağlar. Sakin ve anlaşılması kolay bir insan olduğunuz için insanlar tavırlarınızdan çok hoşlanırlar.

Bir görev üstlendiğinizde, her zamanki rahat tavrınızla önce bu konu üzerinde düşünürsünüz. Kendi dünyanıza çekilirken hülyalı ve hayal kuran hallerinizle çevrenizden kısa bir süreliğine uzaklaşırsınız. Bu aşamada insanların sizi kendi halinize bırakmaları gerekir. Her tür engellemeden ve huzursuzluktan rahatsız olursunuz; çünkü siz, sabitlik ve düzen insanısınızdır.

İnanılmaz bir yaratıcılığınız vardır ve eğer isterseniz bu dünyada en iyi sunumları ve tasarımları yapan insan olabilirsiniz. Kendinizi günlük işlerinize verirken, güzel bir sahile yapacağınız bir sonraki tatilin planlarını yapar, hayal kurarsınız. Bu da tembelce bir kenarda oturuyor gibi görünmenize neden olabilir. Gerçekten de çalışma alanınızın arka planında deniz ve kumsal bulunan bir resim olması sizin için mutluluğun maddeleşmiş halidir.

Her zaman yaptığınız işle tanınmanıza şaşırırsınız ama her ne yapıyorsanız diğer insanlara göstermekten zevk almayı sürdürürsünüz. Yaptığınız işin mutlaka sizin elinizden çıktığı belli olmalıdır. Siz başka insanları taklit etmekten hiç hoşlanmayan bir insan olduğunuz için ortaya koyduğunuz şeylerin de kendilerine özgü ve son derece güzel olmalarını istersiniz.

Üzerinde çalıştığınız işe kendinizi tam olarak adar ve yaptığınız işte dengeyi ve uyumu ararsınız. İçinde güzellik ve uyum olmayan işler ya da ortamlar rahatsız olmanıza neden olur ve böyle ortamlardan hemen uzaklaşırsınız. Bununla birlikte işinize kendinizi adar ve onu güzelleştirmeye çalışırken bir yandan da daha organize olmayı başarabilirseniz son derece başarılı olabilirsiniz.
