## 7. HANE

### 6 Rakamı

Yedinci hanede bulunan 6 rakamı, beklenmedik durumlarla kolayca başa çıkabilen bir kişiliği anlatmaktadır.

Sizi hazırlıksız yakalamak çok zordur. Daima güzel ve etkileyici görünürsünüz; herhangi bir sürpriz sizin için gerçek anlamda sürpriz olmaz. Beklenmedik bir durumla karşılaştığınızda, cazibenizle insanları etkilersiniz. İnsanlar, sizin yanınızda olmaktan büyük bir zevk alır ve daima size destek olurlar. Onlar hayran bakışlarla sizi izlerken, var olan duruma hemen uyum sağlarsınız.

Rekabet edilmesi kolay olmayan bir zarafetiniz vardır. Bu tavrınız, yaşama karşı huzurlu ve rahat yaklaşımlarınızdan kaynaklanmaktadır. Hiçbir şey ya da durum, dinginliğinizi bozmanıza neden olamaz; her zaman serinkanlı, sakin ve zarif görünürsünüz.

Önceden haberiniz olmadan kendinizi sahnede bulduğunuzda, herhangi bir sürprize hazırlıklı olduğunuzdan; endişelenmez, sakin bir şekilde gülümser ve bir sonraki talimatı beklersiniz. Hareket etmeye başladığımızda seyirciler daha da heyecanlanır; ıslıklar ve tezahüratlar duyarsınız. Bunun nedenini bilmeseniz de gülümsemeyi sürdürürsünüz.

Ardından şarkı söyleyeceğinizi öğrendiğinizde, sanki bunun için yaratılmışsınız gibi sahnede son derece rahatsınızdır.

Cana yakın, dostane ve sosyal çekim etkisi yaratan bir insan olduğunuzdan varlığınızla seyircileri kolaylıkla etkiniz altına alırsınız.

Seyirciler hevesle şarkı söylemeye başlamanızı beklemektedir. Sizi daha önceden görmemişlerdir ama sanki gösterinin yıldızıymışsınız gibi davranırlar. Bu durum biraz gözünüzü korkutsa da sezgisel olarak sahnede nasıl hareket edeceğinizi bilir ve başarılı bir performans sergileyeceğinizden emin olarak hareket edersiniz. Gülümsemeniz milyon dolar değerindedir ve ilk başta biraz çekinseniz de kendinize güveniniz tamdır. Başkalarını taklit etmekten hoşlanmaz, size özgü zarafetinizle mikrofonu alır ve tüm çekiciliğinizle şarkınızı söylemeye başlarsınız.

Doğal cazibenize kapılan seyirciler heyecanlanarak alkışlarıyla sizi desteklerler. Bu durum sizin için biraz şaşırtıcıdır çünkü aslında burada bulunmayı siz istememişsinizdir.

Sizi izleyenlere keyifli anlar yaşattığınızı bilmenin tatminiyle seyircileri tüm cazibenizle selamlayarak sahneden inersiniz. 
