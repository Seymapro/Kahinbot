## s. HANE
### 4 Rakamı

Beşinci hanede bulunan 4 rakamının dersi, dürüstlüğü ve tutarlılığı öğrenmektir.

Bu rakamın garip durumları ve insanları hayatınıza çekmenize ve kendiniz için neyin zararlı neyin yararlı olduğuna karar verirken zorlanmanıza neden olabilir. Bazen düşüncesiz davranarak meseleleri derinlemesine kurcalamak ister ve bunu mutlaka elde edersiniz. Bu tutumunuz, insanları rahatsız edebileceği gibi, sizin de resmin bütününden uzaklaşmanıza neden olur.

Özellikle dönüşüm yıllarında hayatınıza giren tuhaf ve sıra dışı insanlar ve alışılmadık durumlar tarafından etkilenirsiniz. Dikkatli olun. Sizin için insanların ilginç olmaları onların iyi ya da kötü olmalarından daha önemli olabilir. Bu tür insanlar hemen ilginizi çektiği için, savunma kalkanlarınızı indirir ve kendinizi onların hayatlarının içinde, onları da kendi hayatınızın içinde bulursunuz. Bu nedenle onları doğru değerlendirmelisiniz. İşin sırrı, sizin için kimin ve hangi olayın yararlı veya zararlı olduğunu anlamanız ve test etmenizdir. O insanın sıra dışı olması, ilişkinizin biçimi ne olursa olsun, sizin için yararlı olacağı anlamına gelmez. Elbette karşılaştığınız kişi faydalı da olabilir. Yeter ki bu insan da durum ile iki sene içinde yollarınızın ayrılma ihtimali bulunduğunu unutmayın.


Yine bu dönemlerde, işinizi değiştirmek ve yepyeni bir işle uğraşmak isteyebilirsiniz. Aslına bakarsanız, beşinci hanede 4 rakamı bulunan bir insan olarak, dönüşüm yıllarında hayatınızda ne var ne yoksa değiştirmek için dayanılmaz bir arzu duyarsınız. Ancak bu sizin için bir kaçış noktası olursa o zaman hayatınızı zorlaştırmaya başlayabilirsiniz. Sakin olup, çevrenizdeki durumu net bir şekilde incelemeniz gerekmektedir, insanların tavsiyelerini dinlememe eğiliminde olacağınızın bilincinde olun. Güvendiğiniz insanların fikirlerine itimat edin. Sizin yararınızı düşündüklerine emin olabilirsiniz. Bu önerilerle kısıtlanma duygunuzu denetim altına alarak sakinleşin ve durumu soğukkanlı bir şekilde değerlendirin. Kendiniz durumu kolayca çözeceğinizi düşünürken çok daha büyük bir sorunla karşılaşabilirsiniz.

Meraklı, değişken ve amacınıza ulaştığınızda bir anda sıkılan yapınız nedeniyle bazen çevrenizdekileri yüzüstü bırakıyor ve hatta kullanıyor gibi algılanabilirsiniz. Başkalarının ihtiyaçlarını dikkate alarak onlara destek olmayı ve dürüst davranmayı öğrenin. 
