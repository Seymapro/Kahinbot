## 8. HANE
### 4 Rakamı

Sekizinci hanedeki 4 rakamı, merak duymanın ve keşif olasılığının sizi canlandırdığını ve harekete geçirdiğini anlatmaktadır.

Yalnızca neler yapabileceğinizi görmek için belli bir görevi kabul edebilirsiniz. Ama yine de hesaplanmamış riskleri almazsınız. Herhangi bir şey yapmadan önce çok dikkatli düşünür ama işin içine bir an evvel atılma tutkusu ile de yanıp tutuşursunuz çünkü bir şeyler kaçıracak olma duygusu sizin için dayanılmazdır.

Konuyu her açıdan tartışmaya ve şeytanın avukatını oynamaya bayılırsınız. Bu, bazen işlerin rayından çıkmasına neden olabilir ama insanların bir şeyler öğrenmeleri gerektiğine inandığınızdan, bu durumda onlar için bir tür "uyandırma servisi" görevini gördüğünü düşünürsünüz.

Güçlü bir espri anlayışınız vardır ve gizli anlamlar içeren şakalar yaptıktan sonra kıs kıs gülerek yolunuza devam etmeyi seversiniz. Ancak bazen patavatsızlaşarak insanları üzecek yorumlar yapmaktan kendinizi alamazsınız.

Başkalarını şaşırtmak ve tepkilerini izlemek size eğlenceli geldiğinden, tam cümlenizin ortasında yönünüzü değiştirebilirsiniz. Yeri geldiğinde komedyen, yeri geldiğinde bir dram oyuncusu olmak sizi eğlendirir.

Mekan değiştirmek size yaşadığınızı hissettirdiğinden, sürekli olarak hareket etmek istersiniz. Bu nedenle sizi canlandıran ve harekete geçiren şeylerden bir tanesi de değişimdir. İçinde keşif ve değişim olan durumlar bir araya geldiğinde dünyanın en mutlu insanı olabilirsiniz.

Sürekli olarak araştırmak ve bilgi sahibi olmak sizi heyecanlandırdığından, bir konuyu bilmiyorum demek bile mutlu olmanıza neden olabilir.

Benzer şekilde, çevrenizdekiler her zaman merakınızı cezbeder; ne yaptıklarını bilmek istersiniz. En meşgul zihinlerden birine sahip bir insan olarak, özellikle çevrenizdekilerle ilgili, mümkün olduğunca çok şey bilmek isterseniz.

Şimdi bir stadyumda amigo olarak 60.000 kişinin önündesiniz. Doğuştan motivasyon yeteneği olan biri olduğunuzdan, taraftarları coşturmak ve tezahürat yapmalarını sağlamak sizin için sorun olmayacaktır. Çok hızlı düşünür, duruma çabuk uyum sağlar ve rolünüzü doğal olarak oynarsınız.

Çevrenize bir güven duygusu yayılır ve kalabalık büyük bir beklenti içerisine girer. Siz ise onlar için neler hazırladığınızı belli etmeden için için gülümsersiniz. Aslında kendi verebileceklerinizden çok onların size ne verebileceğini görmek istersiniz. İçinde başka anlamlar da barındıran yaratıcı ve ilginç sloganlarınız hem kendi takımınızın hem de karşı takımın taraftarlarını şaşırtır. Belli bir noktada uzun süre duramadığınızdan, bu ilginç şovunuzu taraftarların pek çoğu yakından izleme şansına kavuşur.

"Amigo" rolünüzün hakkını verdiğinizi bilerek, arkanızda kesinlikle ilgi çekici olduğunuzu düşünen bir çok insan bırakırsınız.
