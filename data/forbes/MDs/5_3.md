# 5. HANE

## 3 Rakamı

Beşinci hanede bulunan 3 rakamının dersi, dikkati bir noktaya odaklamayı, büyük resmi gözden kaçırmamak için ayrıntılarda kaybolmamayı öğrenmektir.

Bir şeylerin ters gittiğini bilip, ters giden şeyin ne olduğunu anlama konusunda çaba göstermeyebilir ve çevrenizdeki insanlara baskıcı bir şekilde davranabilirsiniz.

Bazen bir boğa kadar zorlayıcı olabileceğinizden farkında olmadan çevrenizdekileri kırabilirsiniz. Yorumlarınıza dikkat edin ve zaman zaman insanları rahatsız edebileceğinizin bilincinde olun. Unutmayın, hiç kimse ıssız bir ada gibi yalnız olmak istemez. Hepimiz zaman zaman yardıma ihtiyaç duyarız.

Dikkatiniz azalmaya başladığında, kendinizi rahat hissettiğiniz anlarda ya da hiç beklemediğiniz bir zamanda bir kaza ile karşılaşabilirsiniz. Bu nedenle özellikle dönüşüm dönemlerinde dikkatinizi bir noktaya odaklamak diğer zamanlarda olduğundan daha önemli bir hale gelir. Müzik, kafanızı toplamanıza yardımı olur. Bir müzik aleti çalmayı, dikkatinizi odaklamak için bir araç olarak kullanabilirsiniz. Elbette meditasyon tekniklerini de kullanabilirsiniz.

Özellikle dönüşüm yıllarında en çok, hayatınızı düzenlemek ile ilgili sorunlar yaşayabilirsiniz. Her şey karmakarışık olmuş gibi bir duyguya kapılabilir, adeta hayatınızın denetimi sizin elinizden çıkıyor gibi hissedebilirsiniz. Bu durumda, asıl önemli olan şeyleri gözden kaçırıp tümüyle önemsiz olan ayrıntılar üzerinde büyük bir zaman ve enerji harcamaya başlayabilirsiniz. Üzerinde uğraştığınız ayrıntıların, hayatınızın sorunlarının çözümü oldukları inancıyla, her şeyin denetiminizden çıkmasına neden olur ve arzu etmediğiniz sonuçlara doğru sürüklenebilirsiniz.

Böyle zamanlarda, kendi dünyanızdan çıkmak ya da kafanızı kaldırıp çevrenize bakmak çok önemlidir. Kendinize küçük bir duraklama için izin verin. Bir adım geriye çekilip nelerin üzerinde uğraştığınıza bakın ve büyük resmi görmeye çalışın. Eğer sakinleşip büyük resmi görebilirseniz, olağanüstü organizasyon yeteneğinizle hayatınıza yeniden bir düzen getirebilirsiniz. 
