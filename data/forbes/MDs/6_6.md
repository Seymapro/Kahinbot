## 6. HANE
### 6 Rakamı

Aitmcî hanedeki 6 rakamı kendini, güzel, çekici, etkileyici ve dengeli bir insan olarak tanımlar.

Dünyayı daha iyi bir yer haline getirmek için doğmuş bir insansınız ve bir şeyleri güzelleştirmek için harekete geçersiniz. Kesinlikle zirveye ulaşmak gibi bir hedefiniz yoktur; ama elinize aldığınız her şeyin mükemmel görünmesi gerekir. Başkalarının çok ciddiye aldığı sorunları siz hafife alarak çözmeyi tercih edersiniz.

Başkalarını taklit etmeyi sevmezsiniz. Giysi, eşya, iç mekan gibi pek çok alanda tasarımlar yapmak size keyif verir. Yaşamın size sunduğu en iyi şeyleri ve en büyük zevkleri istersiniz. Evinizi, renk, uyum ve güzellik anlayışınızın kusursuz bir örneği olarak zevkli bir şekilde dekore edersiniz. Diğer insanlar tarzınızdan hoşlandığında büyük bir keyif alırsınız. Size göre, yaşamda en önemli şey kişinin kendini iyi hissetmesidir.

Zihniniz, insanları nasıl müdü edeceğinize yönelik fikirlerle doludur. Fakat bu fikirler ait oldukları yerde, zihninizde ve kilit altında tutulurlar. Kendinizi uğraştığınız şeye o kadar kaptırırsınız ki, düşündüğünüz şeyler konusunda harekete geçmeyi unutabilirsiniz.

Fikirlerinizi diğer insanlara aktarabilmek için cazibenizi kullanırsınız ama sizi yanlış anlayıp, akıl verdiğinizi düşünebilirler. Bu durum sizin için akıl karıştırıcı olabilir ve insanların niçin bu şekilde tepki verdiklerini anlayamazsınız. Çoğu zaman kendi düşüncelerinizin tadını çıkarabilmek için yalnız kalmaya ihtiyaç duyarsınız. Bu da yaşama karşı biraz yavaş, neredeyse tembel bir tavır geliştirmenize neden olabilir. Siz, içten bir şekilde insanların hayatın tadını çıkarmalarını ister ve çevrenizdeki insanların kendilerini rahat hissetmelerini sağlayacak şeyler yaparsınız.

Düşünceleriniz ve fikirleriniz, eğlenemeyecek kadar meşgul olan insanlar tarafından boşa harcanabilir. Bu, onlara olan ilginizi kaybedeceğiniz anlamına gelmez; yalnızca onlara, sakinleştiklerinde ve yavaşladıklarında yaklaşırsınız.

Hayatta beklediğiniz fırsatların ne zaman karşınıza çıkacağını bilmediğinizden genelde işinizi şansa bırakmazsınız. Her an birilerinin sizi izleyebileceği hissiyle her zaman her konuda bir şeyleri doğru yapmak istersiniz; hatta hazırlık aşamasında bile. Önlem almak, sonra üzülmekten daha iyidir. Ne zaman birisinin gözünün sizin üzerinizde olduğunu bilemezsiniz.

Açık havada bulunmaktan ve doğada olmaktan hoşlanır, karanlık ve kasvetli mekanlardan rahatsız olursunuz. Açık alanlara ve ışığa ihtiyaç duyarsınız.

Cilt sorunlarından yakınıyor olabilirsiniz. Bunu güzelliğinizin küçük bir bedeli olarak kabul edin ve her zaman güzel bir insan olarak kabul edileceğinizi unutmayın.

Uyumsuzluktan ve zevksizlikten hiç hoşlanmazsınız. Bu durumdan rahatsız olur ve sürekli olarak uyum ve sakinlik ararsınız. Fakat başka insanlar alanınıza tecavüz ettiğinde ya da kontrolsüz bir hale geldiğinizde kelimeleriniz sertleşebilir. Ama yine de patlamanız uzun sürmez. Kısa süre sonra yeniden eski, nazik halinize geri dönersiniz. 

Kendinizi çekici ve sosyal bir insan olarak algılarsınız, bazen insanların sizi takdir etmediklerini ve güzelliğinizi anlayamadıklarını düşünebilirsiniz.

Evet, kesinlikle etkileyici bir insansınız ve bunun da farkındasınız. Hayatın tadını çıkarmayı ve keyif yapmayı seversiniz. Ritim duygusuna asla direnemediğinizden müziği duyduğunuz anda harekete geçersiniz. İnsanlar sizinle birlikte olmaktan büyük bir keyif alırlar. Elinizi attığınız her konuyu güzelleştirmek konusunda büyük bir beceriniz vardır. 
