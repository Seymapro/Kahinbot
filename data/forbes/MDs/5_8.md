## 5. HANE
### 8 Rakamı

Beşinci hanede bulunan 8 rakamının dersi, hayır demeyi öğrenmektir.

Hayır diyemediğiniz için sınır çizmekte zorlanabilir, çoğu zaman kendinizi altından kalkamadığınız sorumlulukların ve yüklerin altında bulabilir, hatta para kaybedebilirsiniz. Öğrenmeniz gereken dersi anlatan bu rakam, aynı zamanda kendinizi sürekli bir suçluluk duygusu içinde bulmanıza ve bunalıma girmenize neden olabilir. Hayır demenin ilişkilerinizi bozmayacağını anlamalısınız. Sizden yapamayacağınız şeyleri bekleyen ya da durumunuzu anlayamayan insanlar söz konusu ise belki bu ilişkilerinizi bir kez daha gözden geçirmelisiniz. 

Aşırı derecede verici bir yapınız vardır. Ne kadar denerseniz deneyin insanların isteklerine karşılık vermeye ve talep edilmeden yardımcı olmaya eğilimlisinizdir.

Gücünüzü kendiniz için kullanmayı ve biraz daha bağımsız olmayı öğrenmelisiniz. Her zaman herkes için ulaşılabilir olmaktan vazgeçin. Bu, elbette sizin için söylemesi yapmasından daha kolay bir şeydir çünkü hayır demek kendinizi yetersiz hissetmenize neden olur. Adeta sorumluluklarınızı terk etmişsiniz gibi bir duyguya kapılırsınız. Bu durumda da suçluluk duygusu devreye girer ve kendinizi eski alışkanlıklarınızın pençesinde bulursunuz.

Özellikle dönüşüm yıllarında uzun süredir üzerinde uğraşıp geliştirdiğiniz ve sahip olduğunuz şeyleri yitirme tehlikesi ile karşı karşıya kalabilirsiniz. Bu sizin için çok zor bir durum olabilir. İşinizi ya da ilişkinizi sonlandırabilirsiniz. Bu dönemlerde çok dikkatli olmalısınız. Durumun bilincinde olarak, bir şeyleri sonlandırıp sahip olduklarınızı yitirmek yerine, onları dönüştürmeli ve başka bir biçime sokmalısınız. Örneğin kendi işinizi yapıyorsanız, işinizi bırakmak yerine onun biçimini değiştirmelisiniz. Bu dönemleri bir nokta olarak değil, noktalı virgül olarak görmelisiniz.

Aşırı sorumluluk sizin için bir yüke dönüşüp kaçmak istemenize neden olabileceğinden sınırlarınızı iyi belirleyin ve hayır demeyi öğrenin. 
