# 4. HANE
## 2 Rakamı

Dördüncü hanedeki 2 rakamı bir işi yaparken herkesin faydalanacağı bir iş olmasına önem veren ve diğer insanların ne yaptıklarına, ne hissettiklerine ve ne düşündüklerine dikkat eden bir yaklaşımı anlatır.

Yapılan işin herkesin hayrına olmasını istersiniz. Başka insanları desteklemeyi, onları ön plana çıkarmayı seversiniz ve kendiniz geri planda kalmaktan hiç rahatsız olmazsınız.

Son derece ilgili ve sevgi dolu olmanıza rağmen herhangi bir duruma yaklaşırken biraz utangaç ve temkinli davranabilirsiniz. Utangaç görünseniz de, bu oldukça yanıltıcıdır çünkü size ihtiyaç duyulduğunu hissettiğiniz zamanlarda açık sözlü ve girişken olabilirsiniz.

Size yeterli fırsat tanındığında (çünkü talepkar değilsinizdir), başkaları ile ilgilenirsiniz; özellikle de yiyecek ya da içecek bir şeylere ve korunmaya ihtiyaçları varsa.

Kötü günler için birikiminiz olmadığında kendinizi güvensiz hissedersiniz. Bu nedenle tasarruf hesabı oluşturmak iyi hissetmenizi sağlar. Paranızı riske atmayı sevmediğinizden, harcamadan önce birkaç kez düşünürsünüz. Ancak zevkleriniz söz konusu olduğunda paranın sizin için pek bir anlamı olmaz.

Sahip olduklarınız sizin için çok değerlidir ve kendinizi rahat hissetmenizi sağlar. Eğer birisi, sizin için önemli olan bir şeye istemediğiniz bir şekilde dokunursa onu, vahşice savunursunuz. Ani çıkışınız bazen gerçek bir sözel saldırıya dönüşebilir.

Hassas ve duyarlı bir kişiliğiniz olduğundan çevrenizdeki insanların sömürüldüklerini, mutlu olmadıklarını görürseniz çok rahatsız olursunuz. Ancak sürekli olarak diğer insanların ne hissettiklerini düşünerek yaşayamazsınız. Eğer yalnızca başka insanlar mutlu olduklarında mutlu olacağınıza inanırsanız mutsuzluğa davetiye çıkarmış olursunuz.

Sürekli olarak başka insanların ne hissettiğini düşünmeyi bir yana bırakıp biraz da kendinizin ne hissettiğini düşünmeniz gerekiyor. Bu tavır, size sanki şefkatsiz ya da bencilmiş gibi gelebilir. Fakat bu doğru değil. Unutmayın, başka insanlara şefkatli davranmak ve onları desteklemek kadar kendinize şefkatli davranmak ve desteklemek de sorumluluğunuzun bir parçası. 
