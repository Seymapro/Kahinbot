# 5. HANE
## 9 Rakamı

Beşinci hanedeki 9 rakamının dersi, inatçı ve sabit fikirli olmamayı öğrenmektir.

Size nasıl bir tavsiyede bulunulursa bulunulsun, eğer bir kez karar verdiyseniz fikrinizi asla değiştirmezsiniz.

Karşınızdaki insan sizi ne kadar ikna etmeye uğraşırsa uğraşsın inatçılığınızı sürdürür ve en iyisini kendinizin bildiğini düşünürsünüz.

Son derece belirsiz davranabilir ve insanların ihtiyaçlarını anlamayabilirsiniz. Bu, bencil bir insan olduğunuz anlamına gelmez, yalnızca ayaklarınızı yere sabitler ve hareket etmezsiniz.

Aynı zamanda iş ile oyunu birbirine karıştırabilir, yapmanız gereken şeyi zamanında yerine getiremeyebilirsiniz. Yine bu hanedeki 9 rakamı insanların etkisinde fazla kalmanıza ve onlara karşı tavırlarınızın onların etkisiyle değişmesine neden olabilir. Tarafsızlığınızı koruyun ve zihninizi olasılıklara açık tutun.

Eğer uzlaşmalara ve anlaşmalara daha açık bir hale gelmeyi öğrenemezseniz insanlar er ya da geç sizi terk edeceklerdir.

Özellikle dönüşüm yıllarında her zaman olduğunuzdan daha inatçı ve sabit fikirli hale gelebilirsiniz. Kendinizi hayallerinizden oluşmuş bir dünyanın içinde bulup, gerçeklerden uzaklaşma tehlikesiyle karşı karşıya kalabilirsiniz.

Bu dönemin bir diğer etkisi de çevrenizdeki şartlar ve insanlardan kolayca etkilenebilir bir hale gelmenizdir. Bu nedenle insanlar sizin değişken ve güvenilir olmadığınızı düşünebilirler. Güvenilmez olduğunuza dair inanç, kurduğunuz ilişkilerin ciddi şekilde zarar görmesine yol açabilir.

Ayaklarınızı yere sağlam basmaya ve gerçeklik ile bağınızı koparmamaya çalışın, inatçılığınızın ve sabit fikirliliğinizin var olan bir durumu tarafsız bir şekilde görmenize engel olmamasını sağlayın. Aksi takdirde gerçek çıkış yollarını göremez, size zarar veren bir durumu inatla sürdürebilirsiniz.

Zihninizi önyargılardan koruyun ve her zaman yeniliklere ve olasılıklara açık bir zihin geliştirin. Bu sayede yaşam yolunuzun çok daha kolay ve zahmetsiz olduğunu göreceksiniz. 
