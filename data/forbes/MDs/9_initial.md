## 9. HANE
### YAŞAM DUYUSU
Varoluş amacınız ve göreviniz

Öz olarak adlandırdığımız bu hane, varoluş amacınızı anlatmaktadır. 

Yaşam Duyunuz, Pin Kodu'nuzu oluşturan özelliklerin toplamından meydana gelir. Bu duyunuz, bu dünyada hangi amaçla bulunduğunuzu ve ne yapmak için tasarlandığınızı anlatır. 

Yaşam Duyusu, sizin varoluş amacınızdır ve Pin Kodu'nuz size bu amacınıza ulaşmak için hangi araçları kullanacağınızı anlatır. Bu nedenle aynı yaşam amacına ve görevine sahip olan insanlar bu görevlerini, kendi Pin Kod'larında sahip oldukları potansiyeller aracılığıyla farklı şekillerde yapacaklardır.

Yaşam Duyusu, doğru bir şekilde anlaşıldığında, toplum içindeki yerinizi, gücünüzün sınırlarını ve dünya sahnesindeki konumunuzu daha iyi anlamanıza yardımcı olacaktır. İnsanlar, başlarına kötü bir şey geldiğinde bunun sorumlusu olarak kaderi suçlama, iyi bir şey olduğunda ise şansı övme eğilimindedirler. Oysa kaderimiz bizi mutsuz etmek için var olan bir "olgu" değildir. Kaderimiz bize, sahip olduğumuz yeteneklerle, neyi, ne şekilde yaparsak mutlu olacağımızı açıklar. Eğer toplumsal şartlanmalar, hatalı eğitim, çocukluk yaralanmaları gibi nedenlerle gerçek kaderimizi ve görevimizi anlayamazsak kendi "gerçek yolumuzdan" saparız. İşte bu durumda mutsuzluk ve sorunlarla karşılaşmaya başlarız. Mutsuzluklar ve sorunlar bizim için, kendi gerçekliğimizden, "gerçek yolumuzdan" saptığımızı haber veren birer uyarıcıdan başka bir şey değillerdir. Eğer bu uyarıları anlayıp kendi gerçekliğimize geri döner ve kaderimizi gerçekleştirirsek o zaman mutlu, sağlıklı ve başarılı olmamız da kaçınılmazdır.

Bu nedenle Fin Kodu'muzdaki rakamlar ve rakam kombinasyonları aracılığıyla kendi varoluş amacımızı anlamak, gücümüzün ve zayıflıklarımızın neler olduğunu öğrenmek, hayat yolculuğunda zahmetsiz ilerlememize yardımcı olabilir. 
