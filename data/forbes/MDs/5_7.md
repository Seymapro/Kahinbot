## 5. HANE
### 7 Rakamı

Beşinci hanede bulunan 7 rakamının dersi, utanma duygusunu denetlemeyi ve yönetmeyi öğrenmektir.

İnsanlarla mesafenizi korumaya çalışırken sorunlar oluşabilir. Aynı zamanda, dış dünyanın iç dünyanızı belirlemesine izin verir ve mutluluğunuzun ya da mutsuzluğunuzun sorumluluğunu çevrenize yükleyebilirsiniz.

Saygınlığınızı korumak için her şeyi göze alabilirsiniz. Kendinizi utandıracağınızı düşündüğünüz bir durumdan uzak kalmaya çalışırken somurtkan ve aksi olabilirsiniz. Diğer insanlarla uzlaşmaya biraz daha açık olun ve unutmayın ki basit bir gülümseme, aradaki engelleri ortadan kaldırabilir ve büyük bir yol kat etmenizi sağlayabilir.

Özellikle dönüşüm yıllarında genellikle dış dünyanın üzerinizdeki etkisi büyük oranda artmaya başlar. Utangaçlığınız nedeniyle varlık göstermekte ya da yeteneklerinizi kullanmakta zorlanırsınız. Böyle dönemlerde alkol sizin için bir kaçışa ya da rahatlama aracına dönüşebilir.

Dönüşüm yılları, sağlığınız ile ilgili sorunlar yaşamanıza neden olabilecek yıllardır. Bu sağlık sorunları fiziksel olabileceği gibi zihninizin bedeniniz üzerindeki etkilerinden de kaynaklanabilir.

İç dünyanız, dış dünyadan çok fazla etkilendiği için, çevrenizdeki insanları mutlu etmeye ya da şartları uygun hale getirmeye çalışabilirsiniz. Bu dönemlerde, dış dünyayı biçimleme uğraşınız sonu gelmeyen bir kısır döngü haline alabilir. Dış dünyanın üzerinizdeki baskısı nedeniyle mutsuz olup şartları değiştirmeye kalkarsınız ama mükemmelliyetçi bir insan olduğunuz için dış şartların asla istediğiniz hale gelmediğini görür ve mutsuz olmayı sürdürürsünüz. Elbette dışarıdan bakıldığında, yaptığınız hareket sanki egodan tümüyle arınmış ve karşınızdaki insanı mutlu etmeye yönelik gibi görünür. Oysa burada sinsice gizlenmiş, sizi mutsuz eden kocaman bir ego vardır. Kendinize yalnızca dış dünyanın şartları uygun olduğunda mutlu olma hakkı tanıdığınız için başkalarını mutlu ederek mutlu olmaya çalışırsınız. Bazen tam aksine, bu çaba sizi mutsuz da edebilir.

Mutluluğun dış şartlardan bağımsızlaşmakla kazanılabileceğini unutmayın. Mutluluk bir ruhsal durumdur ve tıpkı mutsuzluk gibi bir alışkanlığa dönüşebilir. Mutsuzluğunuzun, utangaçlığınızın ve mükemmelliyetçiliğinizin bir alışkanlığa dönüşmemesi için iç dünyanızı, dış dünyadan bağımsız bir hale getirin ve böylece belli bir koşula bağlamadığınız ilişkilerinizin tadını çıkarın. 
