## 2. HANE

### 3 Rakamı

Mart ve Aralık

İkinci hanedeki 3 rakamı, sert, disiplinli, sorumluluk sahibi, organize, işin tamamlanmasına odaklanmış, açık sözlü bir insan olduğunuz izlenimini yaratan bir ses tonu ve konuşma biçimini ifade etmektedir.

Ses tonunuz güçlü ve kararlıdır; neredeyse bir komutanın ses tonunu andırır. Sonuca ulaşmaya karar verdiğinizde ses tonunuz her tür duygudan arınır. İnsanlar sizi işittiklerinde bilinçsiz olarak dikkatlerini size yönlendirme ve söylediklerinize uyma ihtiyacı duyarlar.

Hayvanlar sesinize hemen tepki verir ve emirlerinize itaat ederler. Hayvanların bu tepkisinden hoşlanır, hayvanları ve doğayı seversiniz.

Konuşurken kararsız katmaz, zaman zaman insanların küçük düşünme aralıkları vermek için çıkardıkları "Eeee.." gibi sesleri çıkarmaz; hatta bundan hoşlanmazsınız.

Açık sözlü olduğunuzdan doğrudan konuya girer, zaman yitirmez ve söyleyeceğiniz şeyi söylersiniz. Bu da karşınızdaki insanların sizi yanlış değerlendirmelerine ve sizi çoğu zaman kaba bulmalarına sebep olabilir hatta sizin saldırgan ve zorlayıcı olduğunuzu hissedebilirler.

Daha nazik ve alıngan biri sizinle konuşurken zorlanabilir. Diğer yandan siz, niyetlerinizi net ve süslemeden ifade etmenin önemli olduğuna inanırsınız. Size göre öncelikli olan, söylemek istediklerinizin net bir şekilde karşınızdaki insana ifade edilmesidir. Bunun da tek bir nedeni bulunmaktadır; açık ve kararlı olmak ve bu sayede de sonuca ulaşmak.

Geri adım atmayan bir tarzınız olduğu için, sözlü meydan okumaları hemen kabul eder ve karşınızdaki insanı kelimelerinizle sindirebilirsiniz.

Eğer o meşhur öfke krizlerinizden bir tanesine kapılırsanız, ses tonunuz o kadar yıkıcı ve sert bir hale gelir ki çevrenizdekiler kaçacak yer arayabilirler.

Konuşurken karşınızdaki insanın sözlerinizden rahatsız olduğunu fark ettiğiniz zamanlarda bile bundan endişelenmez, söylemek istediğinizi söylersiniz. İnsanlar sizin söylediklerinizi doğru anladıklarında alınganlık ve kırgınlık göstermemeyi başarabileceklerdir.

Elinizdeki işe kendinizi adarsınız; ama ilk olarak o işe inanmanız gerekir. Bu sayede de mesajınızı karşınızdaki insana net bir şekilde aktarırsiniz. Belli bir proje üzerinde konuşurken, karşınızdaki insanın o proje ile ilgili her şeyi başından sonuna kadar bildiğinize emin olmasını sağlarsınız. Zaten bir projeyi başından sonuna kadar bilmiyorsanız onun üzerinde zaman ve enerji harcamanıza gerek olmadığını düşünürsünüz.

Ama şunu aklınızdan çıkarmamalısınız; eğer konuşurken gülümsemeyi başarır ve söyleyeceklerinizi biraz daha yumuşak bir şekilde söylemenin yolunu bulabilirseniz mesajınızı karşınızdaki insana ulaştırmakta herhangi bir zorluk çekmezsiniz. Bu sayede zaten gelişmiş olan iletişim yeteneğinizi daha yumuşak ve etkili bir hale getirebilirsiniz. 
