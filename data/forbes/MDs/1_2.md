# 1. HANE

## 2 Rakama

Birinci hanedeki 2 rakamı, dışa dönük, anaç, sorumluluk sahibi ve koruyucu bir kişiliği anlatmaktadır.

İnsanlar görünüşünüzü son derece sevimli bulur ve sizinle kolayca arkadaşlık kurabileceklerini düşünürler. Siz her ne kadar farkında olmasanız da çevrenizdeki bir çok insan, bunlara karşı cinsten insanlar da dahil, sizinle yakınlaşmak ve arkadaşlık kurmak için çok heveslidirler.

Yüzünüzün geometrik orantıları ve simetrisi, genetik anlamda güzel olsanız da olmasanız da çekici bulunur. Bu çekicilik, insanların bilinçsiz bir şekilde size yaklaşmalarını sağlar. Yüzünüzde genellikle bir gülümseme ve gözlerinizde şefkat dolu bir bakış bulunur. Nazik, yumuşak, zaman zaman utangaç, çekingen tavrınızla her zaman yardım etmeye hazır ve hassas bir yapınız vardır.

Hayır işlerinde yer almayı seversiniz. Kapınız her zaman ihtiyacı olanlara açıktır. İnsanlarla ilgilenmek sizin doğanızda olduğu için her zaman "duygusal bir yara bandı" olursunuz. Onlar sizin tarafınızdan her zaman iyi karşılandıklarını bilir ve size güvenebileceklerini hissederler.

Kardeşlerinizle, anne ve babanızla, genel olarak ailenizle yakından ilgilenirsiniz. Her tür kayıp sizin için acı vericidir ve bir tür güvensizliği temsil eder. Kendinize yakın olan insanları, arkadaşlarınızı, paranızı ve işinizi kaybetmekten korkar ve aşırı koruyucu bir davranış sergileyebilirsiniz.

Kendinizi güvensiz hissettiğinizde, çevrenizde güvenlik yaratma konusunda takıntılı bir hale gelebilirsiniz. Saldırgan biri değilsinizdir ve saldırgan tavırlardan da hiç hoşlanmazsınız. Ancak, sevdiklerinizin tehdit altında olduğunu ya da kendinize ve onlara haksızlık yapıldığını hissederseniz, herhangi bir uyarıda bulunmadan büyük bir güçle saldırıabilirsiniz.

Bazen o kadar aşırı temkinli olursunuz ki çevrenizdeki insanlar tarafından kendinize güvenmiyormuşsunuz ya da kendinizden emin değilmişsiniz gibi algılanabilirsiniz. 

Halbuki temkinli tutumunuz, korumacı yapınız ve kendinizi güvende hissetme ihtiyacınızdan kaynaklanır. Fakat bu özelliğiniz insanlar tarafından her zaman anlaşılmadığı için, bazen sizin soğuk, aşırı savunmacı, kibirli, içine kapanık ve biraz da cimri olduğunuz düşünülebilir. Bu aslında doğru değildir. Çünkü siz, her fırsatta başka insanların yardımına koşan ve fedakarlık yapmakta sınırlanmayan bir insansınız. İnsanları düşündüğünüz ve onlar için endişelendiğiniz kadar kendinizi de düşünmeye başlarsanız o zaman çok daha mutlu olduğunuzu göreceksiniz.
