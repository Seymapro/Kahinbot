## 4. HANE

### 4 Rakamı

Dördüncü hanedeki 4 rakamı, meraklı, kaşif, değişimden korkmayan ve olayların iki tarafını da görmekten hoşlanan bir yaklaşımı anlatır.

Herhangi bir işe büyük bir öğrenme ve bilgilenme hevesi ile yaklaşırsınız. İnsanların nasıl hissettikleri ile ilgilenmezsiniz, ilgilendiğiniz tek şey bilgi toplamaktır ve bunu düşünebildiğiniz her yöntemi kullanarak yaparsınız. Bazen bu yöntemler sizi ahlaki değerlerden uzaklaştırabilir ama siz zaten insanların zaman zaman ahlaksız olmalarında bir sakınca görmezsiniz.

Bir iş sırasında bazen insanlara aşırı yüklenerek, rahatsızlık verirsiniz. Hemen ardından bu durumu toparlamak için ortamı yumuşatırsınız. İnsanları, asla başaramayacaklarını düşündükleri şeyleri başarmaları için harekete geçirebilirsiniz.

Yegane amacınız bilgi edinmektir. Gerçek bir dedektifsiniz ve yaşamda ilerlerken sürekli olarak insanları test edersiniz. Bunu yaparken de kelimeleri ustaca kullanma yeteneğinize başvurursunuz.

Sıkıldığınız bir ortamda birini seçer ve bir tartışma başlatırsınız. Hemen ardından tartışmanızda taraf değiştirir ve şeytanın avukatını oynarsınız. Kılı kırk yaran tavırlarınızın ve garip saptamalarla insanları sinirlendirmenizin ardında yatan tek neden onlardan bir tepki almak istemenizdir. Tıpkı bir piknikte insanları rahatsız eden bir maymun gibi davranırsınız. Sürekli olarak rolünüzü değiştirirsiniz.

Kesinlikle ayrıntılara takılan, onları inceleyen ve ilginçliklere açık bir insansınızdır. Detaycı, yenilikçi ve sıra dışı yaklaşımlarınız ender olarak anlaşılır. Dobra, kurnaz ve yaramazsınızdır ama insanlar sizi sever. Onların kendilerine gülmesini sağlar ve hayatı başka bir açıdan görmelerine yardımcı olursunuz. Sokaklara özgü bir bilgeliğiniz vardır.

Var olan bir işin içine girdiğiniz anda o işin zayıflıklarını görür ya da onu test etmeyi seversiniz. Durumun tüm ayrıntılarını, bütün derinliği ve çıplaklığı ile görmek istersiniz. Durum ile ilgili parça parça bilgileri kullanarak onlardan bir bütün yaratırsınız.

Konuları farklı yönlerden incelemeyi sevdiğinizden bir durumu alt üst etmekten ya da tersine döndürmekten çekinmezsiniz. Bu da zaman zaman çevrenizdeki insanlar tarafından düzen bozucu olarak adlandırılmanıza neden olabilir. Bir işi yönetmek ya da yapmak yerine o işi incelemek ve kusurlarını bulmak konusunda daha başarılısınız. Bu nedenle danışmanlık yapmak, araştırmak, olayları test etmek sizin son derece başarılı olduğunuz alanlardır.

Değişime olanak tanımayan, durağan işlerden hoşlanmaz ve böyle bir ortamda bulunmak istemezsiniz. Girdiğiniz ortamlarda bir şeyleri değiştirmeden önce insanlarla konuşmayı ve onların fikirlerini dinlemeyi öğrenirseniz, herkes değişimlere daha rahat uyum sağlayabilir. 
