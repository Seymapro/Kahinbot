## 7. HANE

### 1 Rakamı

Yedinci hanedeki 1 rakamı, beklenmedik durumlara kolay uyum sağladığınızı anlatmaktadır.

Beklenmedik bir durumla karşılaştığınızda, doğal iletişim becerilerinizi kullanarak karşınızdaki insanları etkiler ve onları yönlendirebilirsiniz. Zor bir durumdan kurtulmak için liderlik becerilerinize ve iletişim yeteneğinize güvenirsiniz.

Beklenmedik durumlar sizin için olağandır ve sizi rahatsız etmez. Kendinize duyduğunuz güven eksiksiz olduğu için, var olan durum her ne olursa olsun kontrolü ele geçirebileceğinizi bilirsiniz.

Zekanıza ve çevrenizdeki insanları etkileme gücünüze güvenirsiniz. Zor bir durumla karşılaştığınızda rahatsınızdır, zihinsel becerilerinizi kullanarak daima bir çıkış yolu bulursunuz.

Önceden haberiniz olmadan sahneye çıkıp yüzlerce kişinin önünde şarkı söylemeniz istendiğinde özgüvenle gülümser ve orkestra müziğe başladığında elinize mikrofonu alır, şarkı söylemeye başlarsınız. Niyetiniz, sizi dinleyenleri etkilemektir. Ne de olsa kendinize özgü bir insansınızdır. Şarkı söylerken sesinize bir mutluluk tonu katarsınız. Farklı bir notadan söylüyor olmak sizin için önemli değildir; nasılsa orkestra size uyum sağlayacak ve gerekli düzenlemeleri yapacaktır. Bundan son derece eminsinizdir.

Elinize geçen fırsatı en iyi şekilde değerlendireceksinizdir. Şarkınızı söylerken daha da canlanırsınız ve sizi dinleyenler sahnedeki becerilerinizden keyif alırlar. Onları sesinizin gücü ile etkilersiniz. Sahnede görkemli bir varlık sergilersiniz. Sosyal bir tarzınız vardır ve kendinizi ifade ederken gülümsersiniz. Kendinize güven duyduğunuz, canlı olduğunuz ve eğlenmekten zevk aldığınız hemen anlaşılır ve teknik anlamda başarılı olamasanız bile seyirciler performansınızdan etkilenirler.

Şarkınızı tamamladığınızda yüzünüzde bir gülümsemeyle eğilerek selam verirsiniz. Sizi dinleyenler kesinlikle sahnede olmaktan keyif aldığınızı düşünürler ve sizi alkışlamaya başlarlar. Siz de ellerinizi başınızın üzerine kaldırıp seyirciyi alkışlarsınız. Bunu gören seyirci daha da canlı alkışlar. Kahkahalardan ve alkışlardan büyük bir keyif alırsınız. Bir kez daha eğilerek selam verir ve ardından seyirciye el sallarsınız.

Heyecanlanan seyirci ayağa kalkarak alkışlamasını sürdürürken kendinizi inanılmaz derecede mutlu ve heyecanlı hissedersiniz. Başarı için gösterdiğiniz çaba takdir edilmiş ve bu da size alkışlarla gösterilmiştir. Bu durum, sizin için kesinlikle baştan çıkarıcıdır.

O anda tüm dünya ayaklarınızın altındadır ve siz yaşadığınız deneyimin her anının tadını çıkarırsınız.
