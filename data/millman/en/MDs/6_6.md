## Understanding Life Purpose

Tek-haneli 6 hayat yolunda bulunanlar, yüksek ideallerını pratik realite ile uzlaştırmak ve hayatın doğasında var olan kusursuzluğu genişlemiş bir görüşle görerek, kendilerini, dünyalarını ve şimdiki anı kabul etmek için buradadırlar. Ama burada yapmak için bulunduğumuz şey kolayca gerçekleşmediğinden, onların hayat amaçlarını gerçekleştirebilmeleri için önce birtakım alanlardaki engelleri ve olumsuz eğilimlerini aşmaları gerekir.

Bu tek-haneli hayat yolu için, lütfen, İkinci Kısım'da yer alan ve 6'yı ve onun temsil ettiği her şeyi ayrıntılı olarak anlatan bölümü tekrar gözden geçirin. Burada, ben tek-haneli 6ların yolunun ve amacının anahtar unsurlarını vurgulayacağım.

Tek-haneli 6ların, kendi dağ yollarına tırmanırlarken, yüksek standartlarını perspektif içinde anlamaları, kendileri ve başkalarıyla ilgili yargılarını yumuşatmak için idealizmi gerçekçilikle dengelemeleri gerekir. Bu vizyonerler, en çok, hepimizin onlara doğru tekâmül etmekte olduğumuz yüksek olasılıklara katkıda bulunabilirler; ama onların, aksi halde donkişotça (gayri-gerçekçi ve gayri-pratik) olabilecek bir arayışta gerekli sabrı ve pratikliği göstermeleri gerekir.

Tek-haneli 6 yolunda bulunanlar, yaptıkları işi sadece mükemmelliyetçilik standartlarına göre değil, kendilerini o alandaki ustalarla, hatta o ustaların geçmişteki en iyi performanslarıyla kıyaslayarak yargılama eğilimindedirler.

Bu bireyler, diğer doğum sayılarına sahip olanlar gibi, gençken tekrarlanan dersler yaşayabilirler, bu dersler en sonunda onlara nüfuz eder ve genişlemiş ve olgun bir anlayış haline gelir. Örneğin, genç 6lar karşılaştıkları yeni insanları veya rol modellerini ilk başta idealize etme eğilimi gösterebilir, onları iyimser bir biçimde neredeyse kusursuz olarak görebilirler. Ama çok geçmeden, lazer görüşleri peş peşe kusurları saptamaya başlar ve en sonunda -hızlı bir flört döneminden veya bir iş ortaklığı kurduktan sonra- hayal kırıklığına uğrayarak illüzyondan kurtulurlar. Onlar en sonunda, her öğretmenin, partnerin, arkadaşın, ebeveynin ya da sevgilinin kusurları olduğunu ve kendilerinin de bir istisna olmadıklarını kabul ederler.

Bu bireyler için esas sorunlu ibare (4lerin "gerekir”i gibi) "keşke"dir. Onlar, bir spor olayında, bir sahne performansında veya bir parti vermekte başarılı olduktan sonra bile, hâlâ küçük bir hataya odaklanabilir, onu kafalarına takabilir ve "Keşke onu yapsaydım (veya yapmasaydım), o zaman sonuç kusursuz olurdu" diye düşünebilirler.

Bir kez yüksek standartlarını -onların kurbanı olmak yerine- kullandıklarında, tek-haneli 6lar sabrı, gerçekçiliği ve esnekliği bulur ve (kusursuzluk için değil) çok iyi olmak için uğraşmaya devam ederler. Artık önemsiz ayrıntılarda kaybolmadıklarında, kendilerini ve başkalarını daha az yargıladıklarında, bu bireylerden -başkalarını ateşe çekilen pervaneler gibi- onları çeken bir sıcaklık yayılır. 


### Working 6 in the Positive

Tek-haneli 6'yı olumlu biçimde ifade eden bu vizyonerler yüksek standartlara ulaşmak için uğraşır ve bizi de elimizden gelenin en iyisini ve ötesini yapmaya çağırırlar. Kusurluluğun aşkın kusursuzluğunu kabul ettiklerinden, süreçle ilgili şefkatli, tekâmülsel bir anlayışa sahiptirler ve hem kendilerine hem de başkalarına kalpten ve sabırla davranırlar. Gözlerini yüksek olasılıklara dikmiş, zaman içerisinde gelişip ilerlemek için gayretle çalışan bu 6lar, kötümser-alaycı insanlara ve öngörüsüz pragmatistlere karşı olumlu bir dengeleyici-kuvvet görevi görürler. Onlar, dokundukları yaşamları aydınlatan ışık kaynaklarıdır. 

### Working 6 in the Negative

Dünyayı idealist standartlarla ölçen bu tek-haneli 6lar, başkaları (ve derinlerde, kendileri) hakkında kronik biçimde hayal kırıklığına uğrarlar. Onlar kendilerini öfkeli ve tatminsiz hissederler, çünkü hiçbir şey umdukları veya bekledikleri gibi çıkmaz. Bir şeye coşkuyla başlayıp, onu umutları kırılarak bitirirler ve bu kötümser ve alaycı bir mizaca neden olabilir. Onlar herhangi bir görevi ne kadar iyi yaparlarsa yapsınlar ve neyi başarırlarsa başarsınlar, daha iyisini yapabilecekleri hissinin acısını çekerler. Kendilerini bir grubun en iyisiyle kıyaslar ve ya o kişi kadar iyi olmaya çalışır ya da en iyi olamayacakları için tamamen vazgeçerler ("Eğer hiç denemezsem, başarısız da olmam").

## Life-Path Issues

### Health

Yüksek fikirli olan tek-haneli 6lar, fiziksel sağlık ve egzersiz konusunda kanıta-dayalı, son teknoloji tekniklerini ararlar. Ancak onların hepsi fiziksel kusursuzluğa erişmek için uğraşmaz, çünkü farklı beden tipleri ve çevreler sağlığı doğum sayısının ötesinde etkiler. Aradıkları saflık ve iyilikten dolayı -eğer hayat yollarının olumsuz tarafını ifade etmiyorlarsa- onların enerji alanlarında, birçok kişiye çekici gelen parlak bir mavi vardır. 

Tek-haneli 6ların yüksek standartları ve okulda ya da iş dünyasında hissedebilecekleri abartılı baskı göğüs bölgesinde kas gerginliğine ve strese neden olabilir, bu yüzden, onların -astım belirtilerini atlatmak veya hafifletmek için- her sağlık uygulamasına, (fiziksel çaba gerektiren değil) tam ve rahat bir biçimde nefes almayı dâhil etmeleri gerekir. Bu bireyler, eğer hayat yollarının olumlu tarafını ifade ediyorlarsa, iyi yaşamaya ve doğru şeyi yapmaya çalışır, böylece olumlu sağlık alışkanlıkları oluşturur ve her şeyi ölçülü bir biçimde yaparlar.

### Relationships

Bir ilişkinin sadece içinde bulunan bazılarından farklı olarak, tek-haneli 6lar bir ilişkiyi "bir proje olarak" -en iyi haliyle bir sanat eseri ve en kötü haliyle, geçmek zorunda oldukları bir sınav olarak- oluşturma eğilimi gösterirler. Onlar ilişkinin nasıl gittiği, onu nasıl daha iyi hale getirebilecekleri üzerinde düşünebilir ve sadece keyiflerine bakmakta ve kendilerini zevkli ve canlı bir yolculuğa bırakmakta zorlanabilirler. Cinsel ilişkilerde, bu 6lar, kendilerini deneyimin esrimesi içinde kaybetmek yerine, iyi performans göstermeye çalışabilirler. Onlar, gevşeme sanatını öğrenene dek, gergin bir biçimde davranabilir ve ilişkiyi iki taraf için de bir kişisel gelişim arenasına dönüştürebilirler. Yine de, diğerleri bu 6lar ile ilişkilerinden yararlanır ve bir şeyler öğrenirler, çünkü bu bireyler çıtayı yükseltir ve bizi daha yüksek bir standarda erişmeye davet ederler. 

### Talents, Work, and Finances

İronik biçimde, en yüksek ideallere ve standartlara sahip olanlar düşük bir özsaygıya sahiptirler, çünkü onlar kendi standartlarını nadiren karşılarlar; başkalarını yargıladıklarında bile, sonra, onları yargıladıkları için kendilerini yargılarlar. Özsaygılarının, kendilerine verdikleri değerin sınırlı olması, kendilerini süptil biçimlerde baltalamalarına yol açabilir. Onlar kendi yeteneklerini ve değerlerini fark etmeyebilir ve hak ettiklerinden daha az bir ücretle çalışmaya gönüllü bile olabilir, ancak daha sonra bu duruma içerleyebilirler. Genellikle, reklamcılık ve pazarlama alanları hakkında katı yargılara sahiptirler ve kendi işlerini tanıtmaya veya pazarlamaya gönülsüzdürler. Başarılı olmak için iki şeye -yaptığımız işte iyi olmaya ve yaptığımız işi iyi tanıtmaya- ihtiyacımız olduğundan, tek-haneli 6lar -reklamın düşük bir şey olduğu hissiyle işlerini tanıtmaya gönülsüz oldukları için para kazanmakta zorlanabilirler. Yine de, yüksek düzeylerde performans gösterdikçe ve insanlar onların yeteneklerini fark ettikçe, çok başarılı olabilirler.

## Some Well-Known 6s

2018'de ve bu kitabın 25. Yıldönümü Baskısı yayınlandığında en yaşı tek-haneli 6lar on sekiz yaşından küçüktüler ki bu tanınmak için yeterli bir süre değildir. Daha fazla tek-haneli 6 olgunlaşıp dikkate değer başarılar kazandıkça, bu kitabın sonraki baskılarında onların isimleri de yer alabilir. 


## Keys to Fulfilling Your Destiny

Eğer siz tek-haneli 6 hayat yolunda bulunuyorsanız, bu bölüm, dikkatinizi esas konulara odaklayarak ve hayatınızın anahtar alanlarını dönüşüme uğratacak belirli eylemleri önererek, hayat amacınızı gerçekleştirmenize yardımcı olabilir.

### Guidelines and Recommendations

* Mükemmeliyetçilik ile yüzleşirken, şu sözü ve perspektifi hatırlayın: "Ben (ya da bu) yeterince iyiyim."
* Yaptığınız şeyin değil, sizin önemli olduğunuzu hatırlayın.
* Her ne duygu bulursa, onu kabul etmeyi ve ondan en iyi şekilde yararlanmayı öğrenin ve her nasıl karşılık verirseniz, onu da kabul edin.
* Bir yandan şimdi ve burada hayatın tadını çıkarırken, bir yandan da ne olabileceğinizle ilgili vizyonunuzun size ilham vermesine ve ileriye doğru yönlendirmesine izin verin.

### Useful Questions

1. Aşağıdaki sorular üzerinde düşünün:

* Bu an, bu durum, bu zorluk hangi bakımdan kusursuz olabilir? (Ya da en azından, benim/bizim tekamülümüzün kusursuz bir parçası olabilir?)
* Dünyaya biraz daha ışık getirmek için yapabileceğiniz üç küçük şey nedir? Nazik bir söz söylemek? Bir teşekkür etmek? Bir özür dilemek?
* Göklerden gelen bir ses size yapmanız gereken her şeyi başardığınızı ve hayatınızın geriye kalanına bir oyun gibi yaklaşabileceğinizi söyleseydi ne olurdu? Ve neden olmasın?
2. Eğer bu sorular içgörüler üretirse, onları nasıl uygulayabilirdiniz?

